<TEI xmlns="http://www.tei-c.org/ns/1.0" xml:id="file12210" type="Brief" source="GR" n="58">
	<teiHeader xml:lang="de">
		<fileDesc>
			<titleStmt>
				<title subtype="file">Camillo Renato / Chiavenna AN Heinrich Bullinger, 15. Mai 1545</title>
			</titleStmt>
			<publicationStmt>
				<authority>Universit채t Z체rich</authority>
				</publicationStmt>
			<sourceDesc>
				<bibl type="scan">Z체rich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Henrico Bullingero Camillus Renatus pacem et gratiam a Domino.</s>
				</p>
				<p>
					<s n="2" xml:lang="la" type="auto">Accepi literas tuas, accepi cum his quoque confessionem vestram.</s>
					<s n="3" xml:lang="la" type="auto">Tantas me tibi gratias agere, velim, scias de dono, quam gratum Christiano homini donum arbitrere, eoque maiores, quo vestra magis nostrae sententia respondet de coena Domini.</s>
					<s n="4" xml:lang="la" type="auto">Ita propemodum nostros homines docemus, ut (quod ad hanc rationem pertinet) Camillum dicere possis Bullingerum et Bullingerum Camillum.</s>
					<s n="5" xml:lang="la" type="auto">Quam ob rem nihil dubites, quin mihi proberis vel potius probentur, quicunque eo pervenerunt, ut ipsum idem sentiant.</s>
					<s n="6" xml:lang="la" type="auto">Nihil enim in coena, quam a Christo institutam, ab apostolis usurpatam celebrare nuper instituimus, praeter memoriam mortis Christi, qua a Satanae tyrannide et potestate tenebrarum in regnum lucis asciti sumus, agnoscimus, ut nihil putes a nobis impetraturos, qui aliter sentiunt ac docent.</s>
					<s n="7" xml:lang="la" type="auto">Id vero commodius explicabimus, ubi maius erit otium, teque certiorem faciemus.</s>
					<s n="8" xml:lang="la" type="auto">Nunc enim haec tantum ad te, quod dominum Petrum Phinerium, cuius nunc primum hic amicitiam conflavimus, ad te propediem venturum audiverimus, virum summae autoritatis et, ut audio, pietatis studiosissimum, cui ut me, ita enim videtur, plurimum commendes, etiam atque etiam rogo, neque id solum, sed ut religioni ex animo faveat et iis, qui publice profitentur, non desit, nunc praesertim cum eius filius legatum, quem com(m)issarium appellant, agat apud praefectum Vallis Tellinae.</s>
					<s n="9" xml:lang="la" type="auto">- De concilio Tridentino nihil serium expectes.</s>
					<s n="10" xml:lang="la" type="auto">Aiunt tres cardinales ibi etiam nunc commorari atque concilii nomine indulgere, ut solent, ventri, nihil plane facturos quam imperitae multitudini per se non stetisse, quominus res religionis componeretur, ostentaturos.</s>
					<s n="11" xml:lang="la" type="auto">Nosti hominum ingenia, nosti mores.</s>
					<s n="12" xml:lang="la" type="auto">Res pietatis bellisime procedunt in Italia, optime cessurum speramus; id ut quam ocyssime eveniat, comprecemur.</s>
					<s n="13" xml:lang="la" type="auto">Salutant te fratres atque vobis omnibus de eiusmodi confessione gratulantur.</s>
					<s n="14" xml:lang="la" type="auto">Salutabis nobis ecclesiam Tigurinam; aliquando ad te advolabo.</s>
					<s n="15" xml:lang="la" type="auto">Bene valete idque in Domino.</s>
					<s n="16" xml:lang="la" type="auto">Ego non Tirani concionatorem ago, sed Trahonae, quod est oppidulum Vallis Tellinae, ludimagistrum; non silemus tamen.</s>
					<s n="17" xml:lang="la" type="auto">Clavennae, 15째 Maii 1545.</s>
				</p>
				<p>
					<s n="18" xml:lang="la" type="auto">Praeclaro evangelicae veritatis ministro D. Henrico Bullingero, suo in Domino fratri observandissimo, Tiguri.</s>
				</p>
			</div>
		</body>
	</text>
</TEI>
