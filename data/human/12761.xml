<TEI xmlns="http://www.tei-c.org/ns/1.0" xml:id="file12761" type="Brief" source="TUSTEP" n="2714">
	<teiHeader xml:lang="de">
		<fileDesc>
			<titleStmt>
				<title subtype="file">Joachim Vadian (von Watt) / St. Gallen AN Heinrich Bullinger, 11. Dezember 1546</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">S. Scripsi ad <persName ref="p5074">Frechtum</persName>, id quod nuper me facturum significaram, et pro mea virili sum hominem consolatus adhortatusque, ne non suorum animos erigeret, et ne facile ab his, quibuscum foedus tam celebre inierunt, avelli se aut distrahi paterentur.</s>
					<s n="2" xml:lang="la" type="auto">Quanta potui diligentia admonui.</s>
					<s n="3" xml:lang="la" type="auto">Rescripsit ipse satis candide et literis quidem minime ineptis, quas ad te mittere libuit, ne de iis rebus, quarum nos admonuit, non fieres et ipse certior.</s>
					<s n="4" xml:lang="la" type="auto">Eas literas, ubi legeris, remitte.</s>
				</p>
			</div>
			<div xml:id="div2" corresp="regest2">
				<p>
					<s n="5" xml:lang="la" type="auto">Constans fama est, in contrahendo auro et sumptibus parandis iam caesaris<note xml:id="fn5" type="footnote" n="5"><persName>Karl V.</persName></note> animum angi et sollicitari, nec certum esse admodum, quibus in locis ad verna proxime bellum sit redintegraturus, etiamsi coniectura est, non una a parte illum suo obiter conscripto milite nociturum.</s>
					<s n="6" xml:lang="la" type="auto">Dominus illius animum frangat et sensu meliore donet aut, si id in fatis non sit, profligatum Enceladaeis antris subditum igni urat iugi.</s>
					<s n="7" xml:lang="la" type="manual">Amen.</s>
					<s n="8" xml:lang="la" type="auto">Sunt omnia quidem et certo etiam in manu domini; sed adhibenda ratio erit nec levis nec lenta, qua Germanicae veteri libertati succurratur, ne sua illa avita gloria in universum destituatur.</s>
					<s n="9" xml:lang="la" type="auto">Tu, si quid habebis me dignum, fac scribas.</s>
				</p>
			</div>
			<div xml:id="div3" corresp="regest3">
				<p>
					<s n="10" xml:lang="la" type="auto">Mire laudatur Ruͦdolphi nostri <persName>Gvaltheri</persName> liber nuper de Antichristo aeditus<note xml:id="fn6" type="footnote" n="6"><bibl>BZD</bibl> C 367f.</note> et emitur quidem raptim et passim, quem ut videam et legam, a nostro <persName ref="p5295">Froschouero</persName> dari ad me percupio.</s>
					<s n="11" xml:lang="la" type="auto">Velim autem ipsi meo nomine gratias ageres de tertio illo operis chronici Tigurini libro<note xml:id="fn7" type="footnote" n="7"><persName>Johannes Stumpf</persName>: Gemeiner loblicher Eydgnoschafft Stetten, Landen und Voͤlckeren Chronick wirdiger thaaten beschreybung ..., Zürich [Teil 3, 1546] 1547 (<bibl>BZD</bibl> C 376).</note>, quem pridie abs se missum accepi.</s>
					<s n="12" xml:lang="la" type="auto">Deum immortalem, quam eleganter confertum copiosumque opus est et quanti Stumphii nostri labores, quibus res tantas tam latis e fontibus petit et conscribit!</s>
					<s n="13" xml:lang="la" type="auto">Dominus et ipsum nobis servet.</s>
				</p>
			</div>
			<div xml:id="div4" corresp="regest4">
				<p>
					<s n="14" xml:lang="la" type="auto">Vale.</s>
				</p>
				<p>
					<s n="15" xml:lang="la" type="auto">Sangalli, 11. die decembris, anno domini 1546.</s>
				</p>
				<p>
					<s n="16" xml:lang="la" type="auto"><persName>Vadianus</persName> tuus.</s>
				</p>
				<p>
					<note type="address">[Adresse als Titel:]</note>
					<s n="17" xml:lang="la" type="auto">Praestantissimo viro d. Heinricho Bullingero, clarissimae urbis Tigurinae episcopo, domino suo longe amantissimo.</s>
				</p>
			</div>
		</body>
	</text>
</TEI>
