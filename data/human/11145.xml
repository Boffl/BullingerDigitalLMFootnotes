<TEI xmlns="http://www.tei-c.org/ns/1.0" xml:id="file11145" type="Brief" source="HBBW" n="1102">
	<teiHeader xml:lang="de">
		<fileDesc>
			<titleStmt>
				<title subtype="file">Benedikt Euander / Kempten im Allgäu AN Heinrich Bullinger, 17. Februar [1538]</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Constitueram certe mecum, doctissime vir, nunquam posthac vobis meis litteris obstrepere, nisi nodus aliquis incidisset, qui silentio pretergressus vobis atque adeo communi nostrae professioni mag[no] detrimento futurus esset, cum sciam vos tam seriis et sanctis negotiis totos addictos, ut meas litteras (quibus iam toties quorundam stupidorum importunitatem et insolentiam detestatus sum, et de mea in ea re impatientia conquestus) vix legere detur, nedum ad eas pleno stilo respondere.</s>
				</p>
				<p>
					<s n="2" xml:lang="la" type="auto">Verum nuper hic fuit <persName>Gervasius Schuͦler</persName> tuus, cum quo postquam multa serio etiam vultu contulissem de eucharistiae negotio, tandem coepit mihi familiariter et magna animi perturbatione conqueri de tuo erga se diuturno<pb type="edition" next="57"/> silentio, et quod ad ternas ipsius litteras<note xml:id="fn2" type="footnote" n="2">Vgl. die Briefe vom 19. Juli und vom 9. September 1537 (<bibl>HBBW</bibl> VII, <ref target="file11066">Nr. 1024</ref>. 1040; in letzterem ist ein weiteres Schreiben erwähnt).</note> ne gry quidem<note xml:id="fn3" type="footnote" n="3"><bibl>Adagia</bibl>, 1, 8, 3 (<bibl>LB</bibl> II 304).</note> adhuc responderis.</s>
					<s n="3" xml:lang="la" type="auto">Vererique se dicebat, ne calumniator aliquis se apud te criminatus sit occasione nuper conflatae concordiae<note xml:id="fn4" type="footnote" n="4">Gemeint ist die <placeName>Wittenberger</placeName> Konkordie, die am 28. Mai 1536 von Schuler für <placeName>Memmingen</placeName>, <placeName>Kempten</placeName> und <placeName>Isny</placeName> mitunterzeichnet worden war (vgl. <hi>Köhler,</hi> ZL II 432. 454).</note>, gaudere tamen hoc falso factum esse, si sit factum; [n]am se posse sancte iurare, quod a <persName>Zvinglii</persName> nostri instituto, quod vos etiamnum teneatis, ne digitum latum<note xml:id="fn5" type="footnote" n="5"><bibl>Adagia</bibl>, 1, 5, 6 (<bibl>LB</bibl> II 184f).</note> discesserit.</s>
					<s n="4" xml:lang="la" type="auto">Nec passuros etiam <placeName>Memmingenses</placeName>, si vel paululum ab huius sancti viri atque adeo vestro dogmat[e] variaret, ita addictos esse summos quosque <persName>Zvinglio</persName>.</s>
				</p>
				<p>
					<s n="5" xml:lang="la" type="auto">Et cum ego vestra adamantina negotia et sanctas ocupationes excusarem candidiores vos cordatioresque asserens, quam ut simultates aleretis, liberaliores autem, quam ut iniuriam (si quae incidisset) non amice expostularetis, amicitiamque denique non protinus ex illo scribendi aut rescribendi officio estimandam, quod etiam prestare possent vulgares amici, sed ex re ipsa et animo, hac mea licet insubida oratione vir paulo mitior factus excusationem accipit, ita tamen, ut se quidem vestrum fratrem ac amicum perpetuo fore polliceretur, at se quoque posthac stilo temperaturum minitaretur.</s>
				</p>
				<p>
					<s n="6" xml:lang="la" type="auto">Hinc fit, humanissime vir, ut mei officii esse putem meas velut intempestivas turbas etiamnunc tibi ocupato obiicere, dum rogem ac moneam, ut primo quoque tempore hoc epistolare silentium erga eum rumpas, ne inter vos tam levi occasione refrigescat charitas et mutua amicitia exolescat; nam quantum ex ipso intelligo, nobiscum adhuc plane sentit vel saltem non (quod ego sciam) impugnat, quemadmodum nostri stupidi, stolidi et indocti predicatores faciunt; aut si paululum (quod ego per Iovem non arbitror) impugnaret, tamen iam a Lutherana illa insania revocari posse videtur.</s>
				</p>
				<p>
					<s n="7" xml:lang="la" type="auto">Quare omnibus modis hunc virum tuis litteris fovendum censeo, sic te apud ipsum magna suspicione exolues et illi maximam dempseris molestiam et nostram causam vehementer iuveris, quod tute ipse pro singulari tua prudentia facilius estimare potes.</s>
				</p>
				<p>
					<s n="8" xml:lang="la" type="auto">Vale.</s>
				</p>
				<p>
					<s n="9" xml:lang="la" type="auto">Cambidoni, 17. februarii.</s>
				</p>
				<p>
					<s n="10" xml:lang="la" type="auto">Quid de me nunc fiat, molestum nunc tibi foret legere.</s>
					<s n="11" xml:lang="la" type="auto"><persName ref="p7518">Benedictus Euander</persName>, tuus devinctissimus.</s>
				</p>
				<p>
					<note type="address">[Adresse auf der Rückseite:]</note>
					<s n="12" xml:lang="la" type="auto">Heinricho Bullingero, viro pio et docto, concionatori Tigurino primario, domino suo colendissimo.</s>
				</p>
			</div>
		</body>
	</text>
</TEI>
