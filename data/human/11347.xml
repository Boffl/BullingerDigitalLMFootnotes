<TEI xmlns="http://www.tei-c.org/ns/1.0" xml:id="file11347" type="Brief" source="HBBW" n="1304">
	<teiHeader xml:lang="de">
		<fileDesc>
			<titleStmt>
				<title subtype="file">Leo Jud, Kaspar Megander (Großmann), Konrad Pellikan (Kürschner), Theodor Bibliander (Buchmann), Heinrich Bullinger / Zürich AN Martin Luther, 30. August 1539</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Clarissimo viro doctori <persName ref="p18889">Martino Luthero</persName>, domino colendissimo.</s>
				</p>
				<p>
					<s n="2" xml:lang="la" type="auto">Gratiam et vitae innocentiam a deo patre per dominum nostrum Iesum Christum.</s>
				</p>
				<p>
					<s n="3" xml:lang="la" type="auto">Legimus, quae scripsisti, doctissime <persName ref="p18889">Luthere</persName>, de consiliis et patribus<note xml:id="fn1" type="footnote" n="1">"Von den Konziliis und Kirchen" (<bibl>WA</bibl> L 488-653); vgl. oben <ref target="file11329">Nr. 1286</ref>, 101.</note>, necessarium plane et congruentem nostro saeculo nostrisque moribus et hominibus librum.</s>
					<s n="4" xml:lang="la" type="auto">Dominus confirmet te, ut sic pergas antichristi regnum ferrea constantia et fortitudine invicta oppugnare et destruere.</s>
					<s n="5" xml:lang="la" type="auto">Dolet vero illud, quod in eo optimi et doctissimi viri <persName>H[uldrychi] Zvinglii</persName> felicis memoriae, praeceptoris nostri, mentionem feceris non omni parte honestam, quasi is aliquando sequtus sit dogma <persName>Nestorii</persName> aut certe a Nestorianicis parum discrepantia tradiderit<note xml:id="fn2" type="footnote" n="2">AaO, S. 591, 9-14; vgl. oben <ref target="file11332">Nr. 1289</ref>, 1-5.</note>, cum tamen ex ipso in synodo<placeName>Marpurgensi</placeName>, si bene meministi, plane diversum didiceris.</s>
					<s n="6" xml:lang="la" type="auto">Nam et articuli illi, qui ab utroque subscripti omnium teruntur manibus, testantur atque fatentur Iesu Christi personam esse indisiunctam<note xml:id="fn3" type="footnote" n="3">Vgl. den dritten <placeName>Marburger</placeName> Artikel von 1529 (<bibl>Z</bibl> VI/II 521, 15f; <bibl>WA</bibl> XXX/III 161, 15).</note>.</s>
					<s n="7" xml:lang="la" type="auto">Et certe catholicam ille fidem de unitate personae Christi naturarumque proprietate ad eum modum semper et ubique confessus est, quemadmodum ipsam confitendam tradidit praescripsitque scriptura canonica, priscorum denique consiliorum et antiquorum patrum, praesertim autem divi <persName>Athanasii</persName> fides<note xml:id="fn4" type="footnote" n="4">Gemeint ist das Symbolum Athanasianum (<bibl>BSLK</bibl> 28-30).</note>.</s>
					<s n="8" xml:lang="la" type="auto">Videre id licet in confessione illa fidei suae, quam scripsit ad <persName>Carolum</persName> caesarem <placeName>Augustae</placeName> comitia<pb type="edition" next="207"/> celebrantem<note xml:id="fn5" type="footnote" n="5">In seiner "Fidei ratio" von 1530 (<bibl>Z</bibl> VI/II 753-817) betont <persName>Zwingli</persName> als Reaktion auf den Vorwurf des Nestorianismus die Einheit der Person Christi und bekennt sich ausdrücklich zum Athanasianum (aaO, S. 792-794).</note>, ut interim de aliis eius libris nihil dicamus; illum in postremis vitae suae annis aedidit.</s>
					<s n="9" xml:lang="la" type="auto">Neque aliud nos ipsi vel hodie docemus, quam quod ille de hoc negotio tradidit et quod confessione illa <placeName>Basileae</placeName> conscripta<note xml:id="fn6" type="footnote" n="6">d. h. im Ersten Helvetischen Bekenntnis von 1536 (<bibl>BSRK</bibl> 101-109, bes. S. 103, Art. 11).</note> et tibi per d. <persName>Capitonem</persName> et<persName ref="p18198">Bucerum</persName> oblata expressimus.</s>
					<s n="10" xml:lang="la" type="auto">Caeterum illa tibi non displicuit<note xml:id="fn7" type="footnote" n="7">Vgl. <bibl>HBBW</bibl> VIII, <ref target="file11211">Nr. 1168</ref>.</note>; non displiceat ergo, quod ab illa nihil variat; imo hortamur, <persName ref="p18889">Luthere</persName> optime, tuam integritatem, ne<persName>Zvinglii</persName><pb type="scan" next="180"/> nostri fidem apud ecclesias de haeresi Nestoriana reddas suspectam.</s>
					<s n="11" xml:lang="la" type="auto"><persName>Zvinglius</persName> enim cum <persName>Nestorio</persName> plane nihil commune habuit, sed vir fuit pius et orthodoxus, veritatis catholicae et aequitatis sanctę amantissimus, qui si tibi recte cognitus fuisset, non adeo incruduisset proculdubio inter vos noxia illa concertatio.</s>
					<s n="12" xml:lang="la" type="auto">Verum cum diversum evenerit et dissidium ipso vivo non quiverit prorsus sopiri, cupimus saltem, ut rectius perpensa et cognita fide hominis piissimi vel post fata cesset altercatio veterisque dissidii scintillulae penitus extinguantur tandem.</s>
					<s n="13" xml:lang="la" type="auto">Atque haec ideo scribimus ad te, charissime <persName ref="p18889">Luthere</persName>, praesertim cum ultimis illis literis ad te e Tigurina synodo mense maio anno 1538 scriptis<note xml:id="fn8" type="footnote" n="8"><bibl>WA</bibl> Briefwechsel VIII 211-214, Nr. 3224 (vgl. <bibl>HBBW VIII</bibl> <ref target="file11171">[Nr. 1128]</ref>, S. 133, Anm. 8).</note> polliciti simus fraterne indicaturos nos tibi, si quid in te desideraremus, quo pax inter nos firma constare queat<note xml:id="fn9" type="footnote" n="9">AaO, S. 213, 71-78.</note>.</s>
					<s n="14" xml:lang="la" type="auto">Amico ergo animo haec apud te quaerimur et tuae modestiae indicamus per charitatem<pb type="edition" next="208"/> orantes, ut, si quid in nobis quoque desideraveris, amice indicare nobis ut fratribus, interim et de <persName>Zvinglio</persName> nostro meliora animo tuo polliceri ac nostra haec amico profecta animo boni consulere velis.</s>
				</p>
				<p>
					<s n="15" xml:lang="la" type="auto">Vale cum tuis omnibus.</s>
				</p>
				<p>
					<s n="16" xml:lang="la" type="auto">Tiguri, 30. augusti anno 1539.</s>
				</p>
				<p>
					<s n="17" xml:lang="la" type="auto">Tui ex animo <persName ref="p2305">Leo Iudae</persName>, <persName>Gaspar Megander</persName>, <persName>Conradus Pellicanus</persName>, <persName>Theodorus Bibliander</persName>, Heinrychus Bullingerus, ministri ecclesiae urbis Tigurinae.</s>
				</p>
			</div>
		</body>
	</text>
</TEI>
