<TEI xmlns="http://www.tei-c.org/ns/1.0" xml:id="file10236" type="Brief" source="HBBW" n="205">
	<teiHeader xml:lang="de">
		<fileDesc>
			<titleStmt>
				<title subtype="file">Ambrosius Blarer (Blaurer) / Konstanz AN Heinrich Bullinger, 30. März 1533</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich ZB</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratia tibi et pax a coelesti patre per Christum.</s>
				</p>
				<p>
					<s n="2" xml:lang="la" type="auto">Valde quam exhilaravit me tua illa fidei et charitatis plena epistola<note xml:id="fn1" type="footnote" n="1">Wohl Bullingers Antwortschreiben auf <persName>Blarers</persName> Brief vom 22. März 1533 (oben <ref target="file10231">Nr. 200</ref>); nicht erhalten.</note>, Bullingere clarissime, ubi primum quę mihi tam ardentibus votis a communi servatore Christo fideliter petis, ab illo ipso ut fęliciter impetres, totis animis precor.</s>
					<s n="3" xml:lang="la" type="auto">Plane novi humilitatem meam et quam nihil possit humanus conatus, nisi praesenti suo numine divinus spiritus adsit, id quod plęrique non obscuris argumentis intelligimus, cum ex magnis sępe laboribus non perinde magnum referimus fructum.</s>
					<s n="4" xml:lang="la" type="auto">Suos novit dominus<pb type="edition" next="97"/>, qui soli pastoris vocem agnoscunt et ad hanc se, quando et quantum ipse dat, magis ac magis accommodant et sensum aliquem habent coelestis domini.</s>
					<s n="5" xml:lang="la" type="auto">Quod ecclesia vestra adeo iactatur tentationum procellis<note xml:id="fn5" type="footnote" n="5">Die schwierige Lage der Zürcher Kirche nach der Niederlage von <placeName>Kappel</placeName>, insbesondere wohl der Mandatstreit, s. oben <ref target="file10204">[Nr. 173]</ref> S. 35, Anm. 11.</note>, gravissime profecto ferrem, ni scirem optimum patrem in cęlis omnia filiorum suorum ita moderari, ut malis istius modi probetur, non labefactetur ipsorum fides.</s>
					<s n="6" xml:lang="la" type="auto">Triumphat certe per nos in Christo, cuius beneficio ceu palma<note xml:id="fn6" type="footnote" n="6">Zum Bild der Palme, die sich unter einem schweren Gewicht trotzdem aufrichtet und wächst s. <bibl>Adagia</bibl>, 1, 3, 4 (<bibl>LB</bibl> II 112f).</note>, quo graviore mole deprimimur, hoc altius collectis et exertis viribus adsurgimus.</s>
					<s n="7" xml:lang="la" type="auto">Quotidie experimur, quantum cruce robur addatur fidelibus Christi, ut sit nobis non solum non deprecanda, sed ambobus brachiis arctissime complectenda, cum praesertim non ignoremus, quantum superiore sęculo mundi pax ecclesiis offecerit, ubi frigebant ac iacebant omnia verę pietatis studia et summa erat licentia errorum.</s>
					<s n="8" xml:lang="la" type="auto">Fiat igitur voluntas domini<note xml:id="fn8" type="footnote" n="8">Mt 6, 10.</note>, tentet, vulneret, occidat verum ita, ut tentationibus puriores, vulneribus saniores, morte quoque immortali vita beatos reddat, omnia per Christum, qui nobis est omnia in omnibus.</s>
					<s n="9" xml:lang="la" type="auto">Orabimus autem, quod obsecras, pro vobis, ut quam fertis modo crucem, constanter et infracto animo feratis supplentes, quod deest adflictionum Christi.</s>
					<s n="10" xml:lang="la" type="auto">Vos vicissim sedulis ac piis precationibus Christo nos commendate, ut qui iam dudum non male coepisse videmur porro, etiam ad dignam omnino domino mentem promoveamus.</s>
				</p>
				<p>
					<s n="11" xml:lang="la" type="auto">Iam quod spes quędam concordię cum Paganis<note xml:id="fn11" type="footnote" n="11"><placeName>Die V Orte</placeName>.</note> vobis adfulget, gratissimum fuit accipere tum ex tuis charissimis literis, tum ex Viti<note xml:id="fn12" type="footnote" n="12"><persName>Veit Kappeler</persName>, der sich nach seiner Entlassung als Pfarrer in <placeName>Dießenhofen</placeName> offenbar vorübergehend in <placeName>Konstanz</placeName> aufhielt, s. noch oben S. 81, 20.</note> nostri dilucida narratione, atque utinam spem hanc non eludat desultorium istud et per se quidem plus satis ferox, sed nunc etiam aureis, quod multi putant, calcaribus incitatum gentis vestrae ingenium!</s>
					<s n="12" xml:lang="la" type="auto">Quid enim non cogit mortalium pectora ista execranda fames auri?</s>
					<s n="13" xml:lang="la" type="auto">Verum nos de domini auxilio<pb type="scan" next="||28v."/> securi et spiritualibus armis communiti omnes male audacis mundi insultus fortiter expectabimus atque per hunc, qui in nobis et maior est mundo, certissimi devincemus.</s>
				</p>
				<p>
					<s n="14" xml:lang="la" type="auto">In eo bene vale, multis mihi nominibus venerande pariter et charissime frater, cuius sancta amicicia <persName>Zuiccium</persName>, illud christianissimum pectus, simul et me unice et supra, quam scribere possim, oblectat; iste cum suo<note xml:id="fn16" type="footnote" n="16"><persName>Konrad Zwick</persName>.</note> et meo<note xml:id="fn17" type="footnote" n="17"><persName>Thomas Blarer</persName>.</note> germano fratre salutem tibi adscribere iubent.</s>
				</p>
				<p>
					<s n="15" xml:lang="la" type="auto">Vitus noster sua ipsius pietate et integritate se nobis satis commendat, ut rebus illius<pb type="edition" next="98"/> modis omnibus consultum cupiamus nihil neglecturi, quod in rem huius esse videbitur, iamque hoc magis, quod tua quoque commendatio accessit.</s>
				</p>
				<p>
					<s n="16" xml:lang="la" type="auto"><persName ref="p18889">Lutheri</persName> criminationes et cruentos calamos<note xml:id="fn18" type="footnote" n="18">Die Angriffe gegen die Zwinglianer in <persName>Luthers</persName> «Sendschreiben an die zu <placeName>Frankfurt</placeName> a.M.», s. oben <ref target="file10222">[Nr. 191]</ref> S. 69, Anm. 5.</note> rogamus Christum ut, quemadmodum facis, fortiter ac perpetuo contemnas.</s>
					<s n="17" xml:lang="la" type="auto">Plus enim expendendum nobis, quid nos deceat quidve Christi sanguine mundatas ecclesias aedificet, quam quid ille mereatur.</s>
				</p>
				<p>
					<s n="18" xml:lang="la" type="auto">Commenda nos <persName>Pellicano</persName>, <persName ref="p2305">Leoni</persName><note xml:id="fn20" type="footnote" n="20"><persName ref="p6796">Leo Jud</persName>.</note>, <persName>Theodoro</persName><note xml:id="fn21" type="footnote" n="21"><persName>Theodor Bibliander</persName>.</note> et cęteris.</s>
					<s n="19" xml:lang="la" type="auto">Salutant vos nostri omnes.</s>
				</p>
				<p>
					<s n="20" xml:lang="la" type="auto"><placeName>Constantiae</placeName>, 30. martii 1533.</s>
				</p>
				<p>
					<s n="21" xml:lang="la" type="auto">Tuus <persName>Ambrosius Blaurerus</persName>.</s>
				</p>
				<p>
					<s n="22" xml:lang="la" type="auto">Quam de tuo adventu<note xml:id="fn22" type="footnote" n="22">Bullinger besuchte <placeName>Konstanz</placeName> vom 5. bis 11. Oktober 1533, s. <bibl>HBD</bibl> 23, 15-17 und unten S. 220, Anm. 15.</note> spem nobis aperuisti, cave fallas.</s>
					<s n="23" xml:lang="la" type="auto">Matura, mi frater, et advola.</s>
					<s n="24" xml:lang="la" type="auto">Multa habemus, de quibus tecum colloquamur.</s>
					<s n="25" xml:lang="la" type="auto">Sunt, qui adfirment te ante superiorem stragem<note xml:id="fn23" type="footnote" n="23">Die Schlacht bei <placeName>Kappel</placeName>, 11. Oktober 1531.</note> nescio quę portenta et spectra vidisse etc., de quibus me, nisi ipse propediem advenis, facere velis per literas<note xml:id="fn25" type="footnote" n="25">Eine entsprechende Antwort Bullingers ist nicht erhalten.</note> certiorem, idque, ubi per otium integrum tibi erit; neque enim intempestiviter interpellare velim seria tua et christianissima studia.</s>
				</p>
				<p>
					<note type="address">[Adresse auf f. 29v.:]</note>
					<s n="26" xml:lang="la" type="auto">Clarissimo viro d. Heinrycho Bullingero, Tiguricensis ecclesiae episcopo sanctissimo, fratri in Christo cumprimis venerando.</s>
					<s n="27" xml:lang="de" type="auto">Zuͤrich.</s>
				</p>
			</div>
		</body>
	</text>
</TEI>
