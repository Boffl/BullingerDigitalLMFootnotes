<TEI xmlns="http://www.tei-c.org/ns/1.0" xml:id="file11422" type="Brief" source="HBBW-10" n="1379">
	<teiHeader xml:lang="de">
		<fileDesc>
			<titleStmt>
				<title subtype="file">Rudolf Gwalther (Walter, Gualtherus, Walthart) d.Ä. / Basel an Heinrich Bullinger, 30. März 1540</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratiam et pacem a domino etc.</s>
				</p>
				<p>
					<s n="2" xml:lang="la" type="auto">Multa habeo, quę tibi scribenda essent, humanissime pater; sed quid scribam scribendumve sit, plane nescio.</s>
					<s n="3" xml:lang="la" type="auto">Ita enim me implicitum novum illud et insperatum de <placeName ref="l512" cert="high">Tubinga</placeName> consilium reddit, ut nec consilii auxiliive ullius apud me sit copia.</s>
					<s n="4" xml:lang="la" type="auto">Esset autem, si vel unum doctorum reperire liceret, qui hoc sibi<pb type="edition" next="81"/> placere diceret.</s>
					<s n="5" xml:lang="la" type="auto">Mirabantur id <placeName ref="l280" cert="high">Lausannę</placeName> doctissimi quique, <placeName ref="l28" cert="high">Basileae</placeName> nemo non damnat<note xml:id="fn1" type="footnote" n="1">Vgl. die Kritik, die <persName ref="p8418" cert="high">Myconius</persName> am Beschluß der Zürcher Schulvorsteher übte (s. oben <ref target="file11420">Nr. 1377</ref>, 11-17).</note>.</s>
					<s n="6" xml:lang="la" type="auto">Ego tamen, quia inobedientiae nunquam adhuc specimen aliquod (quod vos omnes testor) praebui, nolo admittere, ut hic minus obediens erga vos esse videar.</s>
					<s n="7" xml:lang="la" type="auto">Cuperem tamen manifestius consilii vestri rationem et scopum, quem mihi <placeName ref="l512" cert="high">Tubingae</placeName> petendum proposuistis, cognoscere.</s>
					<s n="8" xml:lang="la" type="auto">Certe nulla caussarum est, ob quas <placeName ref="l378" cert="high">Lutetiam</placeName> negastis, quę non et alibi magis magisque valeat, nisi religionem excipias.</s>
					<s n="9" xml:lang="la" type="auto">Quod enim vitę disciplinam attinet, nulla <placeName ref="l512" cert="high">Tubingensi</placeName> dissolutior, ut et <persName ref="p1365" cert="high">Gryneus</persName> (cui schola hęc omnibus aliis est notior) testatur.</s>
					<s n="10" xml:lang="la" type="auto"><persName ref="p8400" cert="high">Petrus Cholinus</persName><note xml:id="fn2" type="footnote" n="2"><persName ref="p8400" cert="high">Peter Kolin</persName>.</note> certe, cui hęc maxime acceptum ferre debeo, inique mihi egisse merito videbitur (si modo hęc vera sunt), qui in tanta rerum corruptela et tanta impietate tot annos vixerit, nisi forte animi constantiam sibi soli a domino concessam putet.</s>
					<s n="11" xml:lang="la" type="auto">Quod nec invidia nec odio scribo (amo enim hominem quam plurimum); alios autem testor et <persName ref="p8418" cert="high">Myconium</persName> maxime, num quicquam Gallicis conversationibus a pristinis moribus mutatus sim.</s>
					<s n="12" xml:lang="la" type="auto">Quicquid tandem alii (ut antea <placeName ref="l280" cert="high">Lausannam</placeName> scripseras<note xml:id="fn3" type="footnote" n="3">Bullingers Brief ist nicht erhalten.</note>) de luxu in me conquerantur, velim tales homines tam domi suę oculatos esse, quam in aliis acutissimum cernunt<note xml:id="fn4" type="footnote" n="4">Vgl. Horaz, Sermones, 1, 3, 25.</note>, vel ut occasionum rationes omnes perpenderent, priusquam aliena damnarent.</s>
					<s n="13" xml:lang="la" type="auto">Sed facilius est minima quaeque in aliis carpere quam vel maxima, quibus nos laboramus, deprehendere<note xml:id="fn5" type="footnote" n="5">Vgl. <cit type="bible"><ref>Mt 7, 3-5</ref></cit>; <cit type="bible"><ref>Lk 6,41f</ref></cit>.</note>.</s>
				</p>
				<p>
					<s n="14" xml:lang="la" type="auto">Pręterea vęhementer te obsecro, ut tantum apud nostrates agas, ut et ego nummos <placeName ref="l512" cert="high">Tubingae</placeName> recipiam (nisi forte iam per <persName ref="p3988" cert="high">Wolphium</persName><note xml:id="fn6" type="footnote" n="6"><persName ref="p3988" cert="high">Johannes Wolf</persName> (vgl. unten Anm. 15).</note> missi sunt), ne ego solus a vobis neglectus videar.</s>
					<s n="15" xml:lang="la" type="auto">Sed id tibi utpote patri et Moecenati<note xml:id="fn7" type="footnote" n="7">Mäzen (vgl. Peter L. <hi>Schmidt,</hi> in: <bibl>KP</bibl> III 860-862).</note> unico commendo, quem mihi solum et amicum et fidelem esse saepius compertus sum.</s>
				</p>
				<p>
					<s n="16" xml:lang="la" type="auto">Libros hos, de quibus per <persName ref="p6271" cert="high">Rublium</persName><note xml:id="fn8" type="footnote" n="8">Gemeint ist vielleicht <persName ref="p6271" cert="high">Heinrich Rubli</persName>, den <persName ref="p3099" cert="high">Simon Sulzer</persName> in <placeName ref="l41" cert="high">Bern</placeName> 1536 "Tigurinum meum puerum" nennt (<bibl>HBBW VI</bibl> <ref target="file10810">[Nr. 772]</ref>, S. 190, 41 mit Anm. 14).</note> scripsi<note xml:id="fn9" type="footnote" n="9">Dieser Brief <persName ref="p8011" cert="high">Gwalthers</persName> ist verloren.</note>, Ovidium scilicet et Vergilium, primo, quęso, nuntio ad me transmittas et a <persName ref="p6271" cert="high">Rublio</persName> <persName ref="p19873" cert="high">Thucydidem Gallicum</persName> acceptum simul adiungito; iam enim cum eo de ipso conveni.</s>
				</p>
				<p>
					<s n="17" xml:lang="la" type="auto"><pb type="scan" next="2025b__v."/>Cum per <placeName ref="l41" cert="high">Bernam</placeName> iter facerem, per duos dies moras illic traxi et interim rem miram, imo impiam perdidici.</s>
					<s n="18" xml:lang="la" type="auto">Scripsit <persName ref="p467" cert="high">Bucerus</persName> ad <persName ref="p654" cert="high">Comandrum</persName>, <placeName ref="l98" cert="high">Curiensem</placeName> pastorem, epistolam<note xml:id="fn11" type="footnote" n="11">Vgl. <bibl>HBBW IX</bibl> <ref target="file11326">[Nr. 1283]</ref>, S. 165, Anm. 9, und oben <ref target="file11419">Nr. 1376</ref>, 33-49.</note>, imo librum prolixum admodum.</s>
					<s n="19" xml:lang="la" type="auto">In quo<pb type="edition" next="82"/> cum multa contra Tigurinos scripta inesse dicerentur, iuvenis quidam <placeName ref="l41" cert="high">Bernensis</placeName> bonus et doctus, qui librum hunc praeceptoribus suis descripserat (nam exemplar eius et <placeName ref="l41" cert="high">Bernam</placeName> missum est), hęc verba in epistolae principio in argumenti divisione contineri dicebat et de verbo ad verbum descripta mihi tradidit; sunt autem huiusmodi: „Tertio adiiciam de calumniosa criminatione Bullingeri nostri (sic eum nomino, quia in viam rediturum spero), qua nos summa iniquitate et indignitate traducere in animum induxit apud d. <persName ref="p6831" cert="high">Ioannem Traversum</persName>, senatorem vestrum.“</s>
					<s n="20" xml:lang="la" type="auto">Plura mihi iuvenis hic descripsisset; sed non licebat nec clanculum poterat.</s>
					<s n="21" xml:lang="la" type="auto">Hęc ad te misi admonens, ne cuivis facile fidas (quamvis me monitore opus non sit); inimicos enim habemus acerrimos, qui amicitiam egregie simulant.</s>
					<s n="22" xml:lang="la" type="auto">Hęc sunt christiani illius et piissimi (si diis placet) opera, ut scorpii in morem<note xml:id="fn13" type="footnote" n="13">Der Skorpion galt in der Antike als besonders heimtückisch; vgl. Pauly/Wissova 2. Reihe, 6. Halbbd. (III A,2), Sp. 1804.</note> clam pungat, quibus in faciem resistere veretur.</s>
					<s n="23" xml:lang="la" type="auto">Ego quomodo inter tales secure morari possim, non video; metuo, ne forte irritatus a manibus vix temperem.</s>
				</p>
				<p>
					<s n="24" xml:lang="la" type="auto">Hęc omnia ad te scribo, charissime pater, quoniam tu solus es, cum quo et libere et tuto de rebus meis agere audeo.</s>
					<s n="25" xml:lang="la" type="auto">Te rogo, ut hęc mea ardentiori fortassis animi instinctu scripta aequo animo capias.</s>
					<s n="26" xml:lang="la" type="auto">Dolet enim mihi non parum, quod linguam illam<note xml:id="fn14" type="footnote" n="14">Nämlich das Französische.</note> iam omnino relinquere cogor non sine magno damno, cuius non infoeliciter fundamenta ieceram.</s>
					<s n="27" xml:lang="la" type="auto">Sed hęc vobis curę sunto.</s>
				</p>
				<p>
					<s n="28" xml:lang="la" type="auto">Velim praeterea, humanissime pater, ut <persName ref="p8113" cert="high">Volmario</persName> nomine meo scriberes, si fortassis iustiori pretio cum illo cohabitare possem; id enim omnino cuperem propter Gallicę linguę, quod domi suę est, exercitium.</s>
				</p>
				<p>
					<s n="29" xml:lang="la" type="auto">Commendatitias<pb type="scan" next="2026b__r."/> vero literas aut ad me <placeName ref="l28" cert="high">Basileam</placeName> mittito, ut per me illi tradantur, aut ad illos praemittas, sic ut tibi visum fuerit.</s>
					<s n="30" xml:lang="la" type="auto">Incommendatum tamen venire non commodum fuerit.<pb type="edition" next="83"/></s>
				</p>
				<p>
					<s n="31" xml:lang="la" type="auto">Salutant te Tigurini nostri ad nos missi<note xml:id="fn16" type="footnote" n="16"><persName ref="p6755" cert="high">Konrad Suter</persName>, <persName ref="p2811" cert="high">Christoph Rotacher</persName> und <persName ref="p8464" cert="high">Christian Wirth</persName>; vgl. oben <ref target="file11420">Nr. 1377</ref>, 1-10 mit Anm.1.</note>.</s>
					<s n="32" xml:lang="la" type="auto">Salutabis et tu nomine meo uxorem<note xml:id="fn17" type="footnote" n="17"><persName ref="p8051" cert="high">Anna, geb. Adlischwyler</persName>.</note> et matrem<note xml:id="fn18" type="footnote" n="18"><persName ref="p7042" cert="high">Anna, geb. Wiederkehr</persName>.</note> tuam cum omni familia.</s>
				</p>
				<p>
					<s n="33" xml:lang="la" type="auto">Vale, pater humanissime, et me tibi commendatum habeas.</s>
					<s n="34" xml:lang="la" type="auto"><placeName ref="l28" cert="high">Basileae</placeName>, 3. calendas aprilis 1540.</s>
				</p>
				<p>
					<s n="35" xml:lang="la" type="auto">Tui observantissimus <persName ref="p8011" cert="high">Rodolphus Gvaltherus</persName>.</s>
				</p>
				<p>
					<note type="address">[Adresse auf der Rückseite:]</note>
					<s n="36" xml:lang="la" type="auto">Clarissimo viro d. Heinrycho Bullingero, Tigurinae ecclesiae episcopo, patri suo imprimis observando.</s>
					<s n="37" xml:lang="de" type="auto">Zü[r]ich.</s>
				</p>
			</div>
		</body>
	</text>
</TEI>
