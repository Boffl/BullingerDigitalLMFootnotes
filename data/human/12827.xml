<TEI xmlns="http://www.tei-c.org/ns/1.0" xml:id="file12827" type="Brief" source="HBBW" n="2778">
	<teiHeader xml:lang="de">
		<fileDesc>
			<titleStmt>
				<title subtype="file">Ambrosius Blarer (Blaurer) / [Konstanz] AN [Heinrich Bullinger], 29. Januar 1547</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="de">
		<body>
			<div xml:id="div1" corresp="regest1">
				<p>
					<s n="1" xml:lang="de" type="auto">Furgeliepter herr und bruͦder, hiemitt hapt ir den frommen, christelichen, theuren gottesmann, meinen allerliebsten vetter, der von meinen herren<note xml:id="fn3" type="footnote" n="3">d.h. vom <placeName>Konstanzer</placeName> Rat.</note> an die eweren<note xml:id="fn4" type="footnote" n="4">die Ratsherren von <placeName>Zürich</placeName>.</note> abgefertiget ist uß ursachen, wie ir vernemmen werdt.</s>
					<s n="2" xml:lang="de" type="auto">Den bevilch ich euch zum besten, das ir ime fruntlich und christelich zuͦsprecht, <pb type="edition" next="215"/> nitt von seiner person, aber gmainer sachen wegen, die er als gantz getrulich und hertzlich guͦt maint.</s>
				</p>
			</div>
			<div xml:id="div2" corresp="regest2">
				<p>
					<s n="3" xml:lang="de" type="auto"><placeName>Augspurg</placeName> hat sich auch dem kaiser<note xml:id="fn5" type="footnote" n="5"><persName>Karl V.</persName></note> undergeben;<note xml:id="fn6" type="footnote" n="6">Siehe dazu <ref target="file12818">Nr. 2769</ref>, Anm. 7.</note> mitt was conditionen, mag ich noch nitt wissen.</s>
					<s n="4" xml:lang="de" type="auto">Lętus<note xml:id="fn7" type="footnote" n="7"><persName>Georg Frölich</persName>.</note> hat mir auff gestert dise schriben zuͦgeschickt, welch ouch an euch stond.</s>
					<s n="5" xml:lang="de" type="auto">Wie ain grosse strauff ists doch und wie grosser zorn<note xml:id="fn9" type="footnote" n="9">Gottes.</note> ist es, das yederman alls<note xml:id="fn10" type="footnote" n="10">so.</note> verzagtlich jemerlich handelt.</s>
					<s n="6" xml:lang="de" type="auto">Diewyl nun alle stett hindurch<note xml:id="fn11" type="footnote" n="11">hinüber (zum Kaiser).</note> und nieman mehr dann<note xml:id="fn12" type="footnote" n="12">außer.</note> <placeName>Strasburg</placeName> und <placeName>Costentz</placeName> uberig sind, sorg ich billich, das wir, nach unser statt gelegenhait und nachdem ich die leut laider zum mehrtail, wie sy gesynnet, erkenn, werdend ouch hinunder und dem hufen nachfaren<note xml:id="fn13" type="footnote" n="13">dem hufen nachfaren: der Menge folgen.</note>, nammlich, diewyl wir aller menschlicher mittel, durch die unß verhoffelich<note xml:id="fn14" type="footnote" n="14">voraussichtlich.</note> möcht geholffen werden, gantz und gar entsetzt<note xml:id="fn15" type="footnote" n="15">aller mittel entsetzt: um jede Hilfe gebracht (sind).</note>, und aber die leut (ich red von dem groͤssern hauffen) nitt dermassen gesynnet und auff gott gelassen sind<note xml:id="fn16" type="footnote" n="16">gelassen sind: vertrauen.</note>, das sy alles on mittel uff inn wagen wellen und seiner wunderwerck erwarten.<note xml:id="fn17" type="footnote" n="17">Vgl. <ref target="file12811">Nr. 2762</ref>,77-79.</note></s>
				</p>
			</div>
			<div xml:id="div3" corresp="regest3">
				<p>
					<s n="7" xml:lang="de" type="auto">Derhalb wellt den sachen zum besten nachgedencken und thain<note xml:id="fn18" type="footnote" n="18">tun.</note>, wie ir moͤgt, damitt ir und wir lenger möchten im fryden bliben und guͦt nachpaurn sein, wie ich euch dann on allen zwyfel genaigt waiß.</s>
					<s n="8" xml:lang="de" type="auto">Conferieren mitt meinem vetter vertrauwlich von allen sachen und bitten den herren von gantzem hertzen, das er die hertzen (so er doch in seinen henden hat) bewegen und erregen welle zuͦ soͤlichen ratschlegen und fuͤrnemender mittel, durch die unß moͤge liberung<note xml:id="fn19" type="footnote" n="19">Erleichterung; Befreiung.</note> widerfaren.</s>
					<s n="9" xml:lang="de" type="auto">Ich wellte (dem herren seye ewig lob) mynen tails gern alles daran setzen und vyl lieber mitt gottes hylff und bystand tausend toͤd lyden, so es moͤglich, dann etwas wider gott und die liebe<note xml:id="fn20" type="footnote" n="20">Die Nächstenliebe, die die <placeName>Konstanzer</placeName> mit den noch übrig gebliebenen Verbündeten des Schmalkaldischen Bundes und mit den eidgenössischen protestantischen Nachbarn verbindet.</note> nachgeben und bewilligen; dann ye<note xml:id="fn21" type="footnote" n="21">dann ye: denn viel.</note> besser mitt gottes friden, in der wellt unfrid und aller anderer ding gefarlichait stehn, dann in gottes ungnad der wellt falschen, nichtigen und augenplicklichen<note xml:id="fn22" type="footnote" n="22">vorübergehenden.</note> friden haben.</s>
					<s n="10" xml:lang="de" type="auto">Aber, ach gott, ich<pb type="scan" next="219"/> waiß das ungloͤbig hertz der boͤsen und grosse schwachait deren, so ich danecht<note xml:id="fn23" type="footnote" n="23">dennoch.</note> gloub, das sy gottes kinder seyen.</s>
					<s n="11" xml:lang="de" type="auto">Derhalben ich gern <pb type="edition" next="216"/> wellt furderlich sein zuͦ allem demjhenigen, damitt wir nitt schand und spott wider gott und den nechsten inlegen<note xml:id="fn24" type="footnote" n="24">davontragen.</note> muͤssen, etc.</s>
				</p>
			</div>
			<div xml:id="div4" corresp="regest4">
				<p>
					<s n="12" xml:lang="de" type="auto">Ir habt den aid, so die gesandten der steddt<note xml:id="fn25" type="footnote" n="25">Gemeint sind <placeName>Biberach</placeName>, <placeName>Isny</placeName>, <placeName>Kempten</placeName>, <placeName>Memmingen</placeName> und <placeName>Ravensburg</placeName>.</note> dem kaiser schweren muͤssen, wol gesechen by ewern herren.<note xml:id="fn26" type="footnote" n="26">Siehe dazu <ref target="file12824">Nr. 2775</ref>,20f.</note></s>
					<s n="13" xml:lang="de" type="auto">Bitt ich euch um gottes willen, schreibt mir mitt drey worten ewer iudicium, ob er doch <foreign xml:lang="la">in aliqua interpretatione</foreign> moͤg vertedingt<note xml:id="fn27" type="footnote" n="27">verteidigt.</note> und entschuldiget werden, sonderlich, das man verschweren<note xml:id="fn28" type="footnote" n="28">abschwören.</note> muͦß alle erzoͤgung<note xml:id="fn29" type="footnote" n="29">Bekundung.</note> bruͤderlicher lieb und trüw gegen <persName>Sachsen</persName><note xml:id="fn30" type="footnote" n="30"><persName>Johann Friedrich I. von Sachsen</persName>.</note> und <persName>Hessen</persName>.<note xml:id="fn31" type="footnote" n="31">Landgraf <persName>Philipp von Hessen</persName>.</note></s>
					<s n="14" xml:lang="de" type="auto">Ich kans in meinem hertzen und urtail kainswegs finden, das es verantwurtlich seye.</s>
					<s n="15" xml:lang="de" type="auto">Will ettlicher anderer puncten geschwigen, die in der red der stett und dann im aid ouch begriffen sind.</s>
				</p>
			</div>
			<div xml:id="div5" corresp="regest5">
				<p>
					<s n="16" xml:lang="de" type="auto">Allso<note xml:id="fn32" type="footnote" n="32">Desgleichen.</note> kan ich ouch kainswegs finden<note xml:id="fn33" type="footnote" n="33">begreifen.</note>, wie ir euch gegen ewern andern Aidgnossen<note xml:id="fn34" type="footnote" n="34">Mit den Neun Orten.</note> mitt gott begeben<note xml:id="fn35" type="footnote" n="35">einlassen; verpflichten.</note> können, das ir euch weder unser noch anderer wellind in unseren nöten annemmen, damitt wir zuͦ ungoͤttlichen dingen nitt getrungen werden.</s>
					<s n="17" xml:lang="de" type="auto">Nun wolan!</s>
					<s n="18" xml:lang="de" type="auto">Ir merckt<note xml:id="fn36" type="footnote" n="36">begreift.</note> und verstand mich wol.</s>
				</p>
			</div>
			<div xml:id="div6" corresp="regest6">
				<p>
					<s n="19" xml:lang="de" type="auto">Der herr gott well yederman zuͦ thain geben<note xml:id="fn37" type="footnote" n="37">zü thain geben: anleiten zu tun.</note> seinen wolgefelligen willen, damitt sich nitt dermassen ainer an dem andern verschuld, das wir all den gottes zorn und sein grausam straff lyden, und mittainander (das er gnedigklich verhuͤten welle) verderben muͤssind!</s>
					<s n="20" xml:lang="de" type="auto">Bittend und bettend, so best ir moͤgend fuͤr die kirchen gottes, das sy seliklich erbauwen und nitt dermass zerstoͤrt werden.</s>
				</p>
			</div>
			<div xml:id="div7" corresp="regest7">
				<p>
					<s n="21" xml:lang="de" type="auto">Gott mitt euch und ewerm haus.</s>
					<s n="22" xml:lang="de" type="auto">Grutzt all guͦt herren und freund, sonderlich <foreign xml:lang="la">administros tuos<note xml:id="fn38" type="footnote" n="38">d.h. die Ratsherren von <placeName>Zürich</placeName>.</note> in domino.</foreign></s>
					<s n="23" xml:lang="de" type="auto">Myn lieber bruͦder<note xml:id="fn39" type="footnote" n="39"><persName>Thomas Blarer</persName>.</note> empeut<note xml:id="fn40" type="footnote" n="40">entbietet.</note> euch sein dienst und alles guͦts.</s>
					<s n="24" xml:lang="de" type="auto">Datum in grosser yl, den 29. ianuarii 1547.</s>
					<s n="25" xml:lang="la" type="auto">A. B.</s>
					<note>[Ohne Adresse.]</note>
				</p>
			</div>
		</body>
	</text>
</TEI>
