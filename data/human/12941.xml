<TEI xmlns="http://www.tei-c.org/ns/1.0" xml:id="file12941" type="Brief" source="VBS" n="1535">
	<teiHeader xml:lang="de">
		<fileDesc>
			<titleStmt>
				<title subtype="file">Joachim Vadian (von Watt) / St. Gallen AN Heinrich Bullinger, 1. Mai 1547</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Erat quidem apud nos sparsus rumor de pace facta inter Caesarem et electorem; sed ita non esse recentissimae e Norimberga allatę literae testantur Instructissimum exercitum Saxo habet, qui gliscit magis ac magis in dies.</s>
					<s n="3" xml:lang="la" type="auto">Caesar et ipse instructus Egra urbe relicta Zwikiam versus movit.</s>
					<s n="4" xml:lang="la" type="auto">Boëmi in Saxonem inclinant; habent enim odio Ferdinandum.</s>
				</p>
			</div>
			<div xml:id="div2" corresp="regest2">
				<p>
					<s n="5" xml:lang="la" type="auto">Omnibus autem est exosus Caesar ob insolentissimam Hisanorum Italorumque rapacitatem et libidinem, et cuperent ita constitutum apud Deum misericordem, ut iis sublatis tandem iugo tam gravi Germania, domitrix quondam externarum nationum, liberaretur.</s>
					<s n="6" xml:lang="la" type="auto">Multo in periculo versantur res nostrae; sed aderit ille suis, modo fide sancta ab eo non recesserimus.</s>
				</p>
			</div>
			<div xml:id="div3" corresp="regest3">
				<p>
					<s n="7" xml:lang="la" type="auto">Vetuit Norimberga, ne quas res adversum Caesaris dignitatem cives sui ad exteros perscribant.</s>
				</p>
			</div>
			<div xml:id="div4" corresp="regest4">
				<p>
					<s n="8" xml:lang="la" type="auto">Haec te latere in praesentia nolui.</s>
					<s n="9" xml:lang="la" type="auto">Vale.</s>
				</p>
				<p>
					<s n="10" xml:lang="la" type="auto">Sangalli, Kalendis Maii, anno MDXLVII.</s>
					<s n="11" xml:lang="la" type="auto">Ioachimus Vadianus.</s>
				</p>
				<p>
					<s n="12" xml:lang="la" type="auto">Ornatissimo viro domino Henrycho Bullingero, clarae urbis <placeName>Tigurinae</placeName> episcopo, domino suo inprimis colendo.</s>
				</p>
			</div>
		</body>
	</text>
</TEI>
