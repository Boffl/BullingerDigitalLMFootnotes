<TEI xmlns="http://www.tei-c.org/ns/1.0" xml:id="file11396" type="Brief" source="HBBW-10" n="1353">
	<teiHeader xml:lang="de">
		<fileDesc>
			<titleStmt>
				<title subtype="file">Gerhard Geldenhauer (Noviomagus) / Marburg an Heinrich Bullinger, 29. Januar 1540</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Iesus Christus.</s>
				</p>
				<p>
					<s n="2" xml:lang="la" type="auto">Gratiam et pacem in Christo Ihesu, deo ac servatore nostro.</s>
					<s n="3" xml:lang="la" type="auto">Licet iuxta externum hominem tu mihi et ego tibi, Bullingere integerrime, ignotus sim, tamen iuxta internam conversationem verę vitę et purę doctrinę mihi iam admodum familiariter a multis annis notus es.</s>
					<s n="4" xml:lang="la" type="auto">Utor enim tua opera tuoque ministerio in enarrandis plerumque sacris literis.</s>
					<s n="5" xml:lang="la" type="auto">Audio crebro te magistrum mihi per libros loquentem, et in te Christum ipsum audio.</s>
					<s n="6" xml:lang="la" type="auto">Ea vis est purę doctrinę, quę ex fonte veritatis, quę Christus est, scaturit, ut etiam ignotissimos et magnis locorum spatiis dissitos, arctissimis christianę charitatis vinculis copulet et quodam modo uniat.</s>
				</p>
				<p>
					<s n="7" xml:lang="la" type="auto">Hęc cum ita se habeant, scio te in optimam partem interpretaturum, quod sanctis tuis laboribus tantisper obstrepam, dum harum literarum exhibitorem<note xml:id="fn1" type="footnote" n="1">Unbekannt.</note> tibi commendem.</s>
					<s n="8" xml:lang="la" type="auto">Est, ut paucis dicam, natione Britannus, verę religionis studiosissimus, peregrinatur autem non ad ostentationem inanem, sed ut discat ea, quae postea apud suos doceat.</s>
					<s n="9" xml:lang="la" type="auto">Cupit enim esse vas utile in domo domini<note xml:id="fn2" type="footnote" n="2">Vgl. <cit type="bible"><ref>2Tim 2, 20f</ref></cit>.</note>.</s>
					<s n="10" xml:lang="la" type="auto">Tres praecipuas linguas degustavit satis foeliciter.</s>
					<s n="11" xml:lang="la" type="auto">Audivit autem apud vos vigere sacrarum literarum studium, servata certa praecipuarum linguarum enarratione.</s>
					<s n="12" xml:lang="la" type="auto">Quare aliquot mensibus isthic morari cupit, ut discat, quae in se desiderat.</s>
					<s n="13" xml:lang="la" type="auto">Hinc oro dilectionem tuam, ut eum benigne, ut soles huiusmodi bonos viros, excipias, et ne cuiquam gravis sit, impetres ei aliquam conditionem docendi privatim ditiorum aliquot vestrę urbis civium liberos.</s>
					<s n="14" xml:lang="la" type="auto">Cętera ex ipso audies.</s>
					<s n="15" xml:lang="la" type="auto">Versatus est hic aliquandiu honeste ac frugaliter.</s>
					<s n="16" xml:lang="la" type="auto">Quicquid ergo huic beneficiorum impenderis, ipsi Ihesu Christo te impendisse non ignoras.</s>
				</p>
				<p>
					<s n="17" xml:lang="la" type="auto">Si ego vicissim tibi tuisve quapiam in re servire potero, en offero me tibi servum ac fratrem in Christo obsequentissimum.</s>
					<s n="18" xml:lang="la" type="auto">Commendabis me sanctis<pb type="edition" next="45"/> orationibus symmistarum et fratrum tuorum, nominatim d. <persName ref="p8127" cert="high">Pellicani</persName>, <persName ref="p1753" cert="high">Leonis Iudę</persName>, <persName ref="p8171" cert="high">Bibliandri</persName>, <persName ref="p8412" cert="high">Megandri</persName> etc.</s>
					<s n="19" xml:lang="la" type="auto">Bene vale.</s>
				</p>
				<p>
					<s n="20" xml:lang="la" type="auto">Datę <placeName ref="l311" cert="high">Marburgi</placeName>, 29. ianuarii 1540.</s>
				</p>
				<p>
					<s n="21" xml:lang="la" type="auto">Toto pectore<note xml:id="fn3" type="footnote" n="3"><bibl>Adagia</bibl>, 1, 4, 26 (<bibl>LB</bibl> II 160f).</note> tibi addictissimus <persName ref="p8363" cert="high">Gerardus Geldenhaurius Noviomagus</persName>.</s>
				</p>
				<p>
					<note type="address">[Adresse auf der Rückseite:]</note>
					<s n="22" xml:lang="la" type="auto">Pietate eruditioneque praestantissimo viro, d. Henrico Bullingero, Tigurinę ecclesię doctori ac pastori vigilantissimo, domino et praeceptori unice observando.</s>
					<s n="23" xml:lang="de" type="auto">Zurych.</s>
				</p>
			</div>
		</body>
	</text>
</TEI>
