<TEI xmlns="http://www.tei-c.org/ns/1.0" xml:id="file12031" type="Brief" source="HBBW-14" n="1984">
	<teiHeader xml:lang="de">
		<fileDesc>
			<titleStmt>
				<title subtype="file">Wigand Happel / Lichtenberg an Heinrich Bullinger, 13. September 1544</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Superiori mense, vir clarissime, exposui<note xml:id="fn1" type="footnote" n="1">Dieses Schreiben ist nicht erhalten.</note> tuae humanitati sententiam et expectationem meam de <persName ref="p1453" cert="high">Hallero</persName><note xml:id="fn2" type="footnote" n="2"><persName ref="p1453" cert="high">Wolfgang Haller</persName>.</note>, forte liberius quidem quam factum oportuit, sed tamen bona fide, nec sane aliter ac toto sensi pectore.</s>
					<s n="3" xml:lang="la" type="auto">Quamobrem iterum vos rogatos volo omnes<note xml:id="fn3" type="footnote" n="3">vos rogatos ... omnes: all eure Berufenen. Gemeint sind wohl die anderen Studenten aus Zürich, die neben <persName ref="p1453" cert="high">Wolfgang Haller</persName> nach <placeName ref="l311" cert="high">Marburg</placeName> gekommen waren: <persName ref="p5509" cert="high">Rudolf Kopp</persName>, <persName ref="p6199" cert="high">Johann Felix Renner</persName> sowie <persName ref="p1915" cert="high">Bernhard Lindauer</persName>; s. oben <ref target="file11967">Nr. 1920</ref>, 37f; 1980, 60-62.</note>, locum aliquem et fidem apud vos inveniant ac mereantur testimonium meum et commendatio, quippe quae ex sincero profecta sunt corde, non autem per omnia ex caeco quodam amore aut iudicii mei corruptela aliqua.</s>
				</p>
				<p>
					<s n="4" xml:lang="la" type="auto">Iam nunc quod scribam, nihil habeo, nisi quod iurisprudentiae degustaverim studium, commotus partim inhumanitate et invidia theologorum quorundam, qui sacramentarium et schwermerum me esse inter se et intra privatos parietes clamitant et ob id indignum, qui ad munus aliquod ecclesiasticum admittatur etc., partim etiam commoditate quadam profitentis magna cum laude et admiratione d. <persName ref="p5999" cert="high">Oldendorpii</persName>.</s>
					<s n="5" xml:lang="la" type="auto">Sed tamen usque adeo<pb type="edition" next="397"/> nondum invasit me atque occupavit iuris et aequi<note xml:id="fn5" type="footnote" n="5">Zur Redensart s. <bibl>Röhrich</bibl> IV 1233f.</note> (ut vocant) amor, ut deserere aut postponere linguarum studium, maxime Hebraicae, vel voluerim vel etiam potuerim usque adhuc, presertim cum boni quidam viri, amici vestri,<note xml:id="fn6" type="footnote" n="6">Wie vermutlich <persName ref="p9046" cert="high">Johannes Pistorius</persName>; s. oben <ref target="file11934">Nr. 1888</ref>, 32-34.</note> sedulo mihi spem certam facerent futurum, ut provincia profitendi linguam sanctam vel demum per ipsum principem<note xml:id="fn7" type="footnote" n="7">Landgraf <persName ref="p18574" cert="high">Philipp von Hessen</persName>.</note> nostrum, si ex commendatione doctorum quorundam innotescerem, mihi decernatur, etiam si omnes, quotquot Lutheri castra sequuntur, repugnent.</s>
					<s n="6" xml:lang="la" type="auto">Quandoquidem igitur intellexi <persName ref="p4744" cert="high">Paulum Fagium</persName>, qui operam ea in re suam, studium et fidem ultro mihi obtulit olim et pollicitus est, <placeName ref="l492" cert="high">Argentinam</placeName> brevi temporis intervallo venturum esse - et iam ante eum tribus doctis linguae sanctae professoribus schola illa floret -, eo me potissimum conferre constitutum habeo et ubi mediocrem sermonis Hebraici et Chaldaeici cognitionem, dico etiam commentariorum rabinorum, quae punctis carent.</s>
					<s n="7" xml:lang="la" type="auto">Consecutus ab iis fuero, testimoniis talium virorum ac vestris quoque instructus ac munitus recta ad principem optimum nostrum contendam atque professionem eius linguae ab eo petam, siquidem iam multis annis vacavit iusto et docto in universitate nostra professore.</s>
					<s n="8" xml:lang="la" type="auto">Nam qui hactenus professus est,<note xml:id="fn9" type="footnote" n="9"><persName ref="p18135" cert="high">Johannes Lonicerus (Lonitzer)</persName>; s. <bibl>Strieder</bibl> VIII 75-85 (mit Quellenverzeichnis); <hi>Gundlach</hi> 307, <ref target="file10567">Nr. 531</ref>.</note> simul profitetur Gręcam linguam, commentaria rabinorum nec habuit unquam, tantum abest, ut in iis versari cum fructu possit, favore magis privato quorundam eo promotus,<pb type="edition" next="398"/> donec alius quispiam acquireretur, qui sanctae linguę excolendae et cum fructu docendae totis incumberet viribus.</s>
					<s n="9" xml:lang="la" type="auto">Ac illustrissimus princeps saepe mandavit scholae coram et per scriptum, de alio sibi prospiciat; nolle enim se duplici stipendio fovere aliquem in sua universitate, qui, dum diversis et variis teneretur studiis aut binis docendis linguis praesideret, neutram forte cum fructu auditorum profiteretur.</s>
					<s n="10" xml:lang="la" type="auto">Quod si hoc meum consilium et institutum foelicem successum sortitum fuerit, utar foro, occasione et commoditate professionis linguae huius, cuius non videtur esse infinitum studium nec totam alicuius, nisi forte nimis morosi et curiosi, aetatem requirere - theologiae quoque dabo operam - atque efficiam, ut non tantum voces singulas et phrases ad praeceptiones grammaticas exigere, quantum fieri id potest, queam et interpretari nudas dictiones, verum etiam ut aliquando mentem et sensum autoris excutere et explicare possim.</s>
					<s n="11" xml:lang="la" type="auto">Quod faxit deus optimus maximus!</s>
				</p>
				<p>
					<s n="12" xml:lang="la" type="auto">Interim tamen nihilominus audiam hora unica d. <persName ref="p5999" cert="high">Oldendorpium</persName>, dum vivit, res tractantem et discutientem civiles, ut de iis iudicare quoque et formare iudicium queam.</s>
					<s n="13" xml:lang="la" type="auto">Nam dubium non est, si tua humanitas semel atque iterum istum hominem ac iureconsultum audivisset, quod postea haudquaquam eum<pb type="scan" next="276"/> neglectura esset, nisi forte gravioribus occupata negotiis; tanta cum gratia ac fide docet!</s>
					<s n="14" xml:lang="la" type="auto">Nec nititur commentariis et opinionibus doctorum, sed leges ipsas probat ex legibus et praeceptis naturae ac dei - quod ante eum pauci fecerunt -, ac ni faceret, et glossas, ut vocant, commentatorum ac foedas sępe opiniones interpretum sequeretur, nunquam ego illum auditurus essem.</s>
					<s n="15" xml:lang="la" type="auto">Habes consilium meum.</s>
					<s n="16" xml:lang="la" type="auto">Si tibi quid aliud videtur, ex re et honore quod sit meo magis, quaeso, ne me caeles.</s>
				</p>
				<p>
					<s n="17" xml:lang="la" type="auto">Reliquum rerum mearum statum ex <persName ref="p1453" cert="high">Hallero</persName> pręcipue poteris cognoscere; is enim prae caeteris<note xml:id="fn10" type="footnote" n="10">Vgl. oben Anm. 3.</note> mihi familiarior; conscius magis est earum.</s>
				</p>
				<p>
					<s n="18" xml:lang="la" type="auto">Disputavi bis cum M. <persName ref="p5516" cert="high">Adamo</persName>, summo visitatore, affine<note xml:id="fn12" type="footnote" n="12">Über die Verwandtschaft von <persName ref="p1456" cert="high">Wigand Happel</persName> und <persName ref="p5516" cert="high">Adam Krafft</persName> ist nichts Näheres bekannt.</note> et compatre<note xml:id="fn13" type="footnote" n="13">Taufpate.</note> meo, saepe cum <persName ref="p3138" cert="high">Theobaldo Thamero</persName>, minaci (ut ita dicam) adversario<pb type="edition" next="399"/> vestro.</s>
					<s n="19" xml:lang="la" type="auto">Comminatur enim se contra vos scripturum.</s>
					<s n="20" xml:lang="la" type="auto">Sed tantum rationibus non profeci unquam apud obfirmatos obstinatosque animos, quin, cum iusta solutione elabi non possent, confugerent ad omnipotentiam dei, ultimum Lutheranorum asylum, et plus ęquo extollerent et extenderent latius, quam ipse deus voluerit aut fecerit unquam, vel etiam divinitatem cum humanitate et hanc cum illa commiscerent, confunderent atque unirent.</s>
				</p>
				<p>
					<s n="21" xml:lang="la" type="auto">Reliquum est, ut adhuc unius te rei admoneam: Dedit <persName ref="p8115" cert="high">Ioannes Pincierus</persName> vestris 3 iuvenibus<note xml:id="fn15" type="footnote" n="15"><persName ref="p1915" cert="high">Bernhard Lindauer</persName> und <persName ref="p5509" cert="high">Rudolf Kopp</persName> sowie <persName ref="p1453" cert="high">Wolfgang Haller</persName> oder <persName ref="p6199" cert="high">Johann Felix Renner</persName> (s. oben <ref target="file12027">Nr. 1980</ref>, Anm. 13; unten Anm. 17).</note> mutuo quadraginta daleros ad profectionem, quam <placeName ref="l284" cert="high">Lipsiam</placeName> ac Vittenbergam versus susceperunt.</s>
					<s n="22" xml:lang="la" type="auto">An rem gratam vobis fecerit, addubito, nam probabile est (sicuti ex <persName ref="p8127" cert="high">Pellicano</persName> nostro intellexi quoque) ingratum vobis esse iuvenes vestros ita vagari et discurrere per Germaniam, maxime hoc periculoso tempore, suis magnis sumptibus, discrimine valetudinis et vitae, studiorum quoque iactura et damno.</s>
					<s n="23" xml:lang="la" type="auto">Quod etsi non me fugerit, tamen et ipse commodassem eis, si petiissent a me ut ab aliis, a quibus minus debuerant, ne scilicet de inhumanitate nostra et ingratitudine conqueri habuissent.</s>
					<s n="24" xml:lang="la" type="auto">Verum, utut res habet, etiam atque etiam rogo, instes<pb type="edition" next="400"/> iuvenibus, ut de solutione proximis nundinis praestanda, si non citius, solliciti sint, nam citra detrimentum pecunia illa affinis<note xml:id="fn16" type="footnote" n="16">Unbekannt; s. aber unten Anm. 18.</note> <persName ref="p8115" cert="high">Pincieri</persName> carere nequit.</s>
				</p>
				<p>
					<s n="25" xml:lang="la" type="auto">In posterum curę nobis erit, ne cuius inopiam sublevemus, nisi in necessitate aliqua et intercedentibus vestris vel domini <persName ref="p1227" cert="high">Froschoueri</persName> scriptis vel dictis.</s>
					<s n="26" xml:lang="la" type="auto">Si uno verbo testabimini et petetis, ut alicui vestrorum iuvenum pecunia subveniamus, etiam maiori summa succurrere parati erimus.</s>
					<s n="27" xml:lang="la" type="auto">Si iam peccatum est imprudentia Pincieri, quaeso condonetis ei, et totam causam, si melius cognoscere cupis, ex literis <persName ref="p8115" cert="high">Ioanni Pincieri</persName> ad <persName ref="p8127" cert="high">Pellicanum</persName>, in domino patrem nostrum, id facere poteris.</s>
				</p>
				<p>
					<s n="28" xml:lang="la" type="auto">Bene vale ac me tibi commendatum esse velis.</s>
					<s n="29" xml:lang="la" type="auto">Datae ex Lichtenburg<note xml:id="fn19" type="footnote" n="19"><placeName ref="l288" cert="high">Lichtenberg</placeName> (Gemeinde Fischbachtal, im Landkreis Darmstadt-Dieburg, Hessen), etwa 40 Kilometer südlich von <placeName ref="l157" cert="high">Frankfurt</placeName>.</note> circiter, idus septembris anno 1544.</s>
				</p>
				<p>
					<s n="30" xml:lang="la" type="auto">Tuus toto pectore<note xml:id="fn20" type="footnote" n="20"><bibl>Adagia</bibl>, 1, 4, 26 (<bibl>ASD</bibl> II/1 428, <ref target="file10357">Nr. 326</ref>).</note> <persName ref="p1456" cert="high">Wigandus Happ[elius]</persName>.</s>
				</p>
				<p>
					<note type="address">[Adresse darunter:]</note>
					<s n="31" xml:lang="la" type="auto">Reverendo ac dignissimo ecclesiae Tygurinae episcopo domino Heinricho Bullingero, praeceptori suo plurimum colendo.</s>
				</p>
			</div>
		</body>
	</text>
</TEI>
