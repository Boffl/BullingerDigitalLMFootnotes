<TEI xmlns="http://www.tei-c.org/ns/1.0" xml:id="file10682" type="Brief" source="HBBW" n="644">
	<teiHeader xml:lang="de">
		<fileDesc>
			<titleStmt>
				<title subtype="file">s.n. / Schaffhausen AN s.n. / [Zürich], 6. September 1535</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="de">
		<body>
			<div xml:id="div1" corresp="regest1">
				<p>
					<s n="1" xml:lang="de" type="auto">Gnad und frid von gott.</s>
				</p>
				<p>
					<s n="2" xml:lang="de" type="auto">Getrewen, lieben bruder, eur freuntlich und trostlich schriben<note xml:id="fn1" type="footnote" n="1">Nicht erhalten.</note> ist uns uff hütt dato, wie mir uff dem rathuß gwesen, uberantwort.</s>
					<s n="3" xml:lang="de" type="auto">Habent sollichs lut sines inhalts verstanden.</s>
					<s n="4" xml:lang="de" type="auto">Aber mir hattent schonn umm recht angerüfft<note xml:id="fn3" type="footnote" n="3">das Gericht angerufen, geklagt (vgl. <bibl>SI</bibl> VI 254).</note>; dan uns ist von unseren herren<note xml:id="fn4" type="footnote" n="4">vom Rat von <placeName>Schaffhausen</placeName>.</note> das offen gspräch abgschlagen, ursach sy erkhennent unser ler recht sin, darum wurd es schimpflich sin, das man darum erst solte disputieren.</s>
					<s n="5" xml:lang="de" type="auto">So ist uns sunst khein gsprech anzuͦnemen gwessen mit dem<pb type="edition" next="354"/> goltschmid; dann er hat <foreign xml:lang="la">linguam virulentissimam,</foreign> und wer zuͦ pesorgen gwesen, wa mir im gsprech uns mit aim schmachwortlin hetten lassen merckhen, das es uns demnach hette im rechten ein hindernuß pracht, dann man glich hette gesuͦcht ein öbenhohe<note xml:id="fn7" type="footnote" n="7">auf dieselbe Ebene gestellt (vgl. <bibl>SI</bibl> II 977).</note> und gsprochen: "Si hand in eben als hoch als er si gescholten; gand heim und send zuͦ paiden syten hüpsch<note xml:id="fn10" type="footnote" n="10">gesittet, ruhig.</note>."</s>
					<s n="6" xml:lang="de" type="manual">Darum mir schlechtlich<note xml:id="fn11" type="footnote" n="11">lediglich, nur (<bibl>SI</bibl> IX 68).</note> recht hand angerufft umm die schmachred, so er dem wort gottes und unserem ampt hatt zuͦgeredt, unser person gantz hindan gesetzt, wiewol mir desshalb wol zuͦ klagen hetten umm viler schmachwort halben.</s>
					<s n="7" xml:lang="de" type="auto">Aber soverr und er allain hette, wolten mir khain recht gesuͦcht han, mir hetten dann das not halben nitt empören mögen, und ob uns not wurde sin, wellen mir dasselb ouch vorpehalten hand.</s>
					<s n="8" xml:lang="de" type="auto">Aber umm die nachvolgenden artickhel klagen mir uns, rieffent ouch das recht an, das er sollichs uspring<note xml:id="fn13" type="footnote" n="13">beweise (<bibl>SI</bibl> V 720).</note> dem rechten genuͦgsam.</s>
					<s n="9" xml:lang="de" type="auto">Ob dann das peschech, muͦstent mir witter erwartent, was unsere herren darin handleten.</s>
					<s n="10" xml:lang="de" type="auto">Wo aber das nit, syen mir hoffnung, das er unserer ler und unserem ampt soll aberwandt thuͦn, dann unser person halb pegerent mir gar khain rach, mir mögent sinen dan nit empören.</s>
				</p>
				<p>
					<s n="11" xml:lang="de" type="auto">Die artickhel: 1. Unser ler sye falsch und ungerecht.</s>
					<s n="12" xml:lang="de" type="auto">Das welle er mit gots wort uspringen.</s>
					<s n="13" xml:lang="de" type="auto">2. Alle die, so ein christlich, frum leben pegeren zuͦ fieren, die verjag und vertrib man.</s>
					<s n="14" xml:lang="de" type="auto">Da hat im ainer geantwort: "Wann ich frumklich lebte, so hette ich guͦten platz.</s>
					<s n="15" xml:lang="de" type="auto">Ich gieng dahinin in die statt, ouch da hinuß gen Zuͦrich."</s>
					<s n="16" xml:lang="de" type="manual">Hat er geantwort: "Wann ainer so frumm lebte als sant Petter und Paul, so liessent in die predicanten nit peliben."</s>
					<s n="17" xml:lang="de" type="manual">3. Mir marteren die wörtlin, und wenn es ann die warheitt khumm, so uberspringent mirs umm unser buchs und nutz willen.</s>
				</p>
				<p>
					<s n="18" xml:lang="de" type="auto">Die antwurtt dess goldschmids: Hindan gesetzt vil stempany<note xml:id="fn15" type="footnote" n="15">leeres, unwahres Gerede (<bibl>SI</bibl> XI 447).</note>, er hab vermeint, er hab es schon uff uns uspracht.</s>
					<s n="19" xml:lang="de" type="auto">So vermain er ouch nit, das er mine herren noch die ler gescholten hab, sunder unser person etc.</s>
					<s n="20" xml:lang="de" type="auto">Aber mir sollent darpringent<note xml:id="fn16" type="footnote" n="16">darlegen (<bibl>SI</bibl> V 732).</note>, das mir die gesandten syen, so khum man pald ab der sach<note xml:id="fn17" type="footnote" n="17">von der Streitsache (vgl. <bibl>SI</bibl> VII 97f).</note>;<pb type="edition" next="355"/> und das thuͦ er allain umm khürtz willen (das hatt er von Waldkilch<note xml:id="fn18" type="footnote" n="18">Bürgermeister <persName>Hans von Waldkirch</persName>.</note> gwislich; der liset die Zoffinger disputatz<note xml:id="fn19" type="footnote" n="19">Handlung oder acta gehaltner disputation und gespräch zu Zoffingen inn Bernnerbiet mit den widertöuffern, geschehen am ersten tag iulii im 1532, Zürich (Christoph Froschauer) 1532. Ediert in: <bibl>QGTS</bibl> IV 67-256.</note>, hatt gesterigs suntag ein sextemam<note xml:id="fn20" type="footnote" n="20">eine Lage von sechs Bogen (vgl. <bibl>SI</bibl> VII 1517).</note> ann offnem platz ummtragen), und er welle neut lougnen<note xml:id="fn21" type="footnote" n="21">in Abrede stellen (<bibl>SI</bibl> III 1172).</note>.</s>
					<s n="21" xml:lang="de" type="auto">Warum mir den fierten artickhel nitt ouch anziechen; dann er well uns nit lougnen, mir sollent in ouch anziechen.</s>
					<s n="22" xml:lang="de" type="auto">Derseib luttett, wie mir mit den töufferen disputiert, haben sy uns geschwaigt und uberwunden.</s>
				</p>
				<p>
					<s n="23" xml:lang="de" type="auto">Unser antwurtt: Mir habent clagt wie oben, sien hoffnung, er solle lut der artickel uspringen, thuͦn dem rechten genuͦgsam, und mir syen khain uspringen schuldig.</s>
					<s n="24" xml:lang="de" type="auto">Wo aber das recht vollendet werde, manglen dan im oder anderen an unser sendung, wollent mir das im, unseren herren oder öffentlich oder vor verordneten personen antwort geben; setzen das zu erkhantnuß dess rechten<note xml:id="fn22" type="footnote" n="22">zur gerichtlichen Entscheidung (<bibl>SI</bibl> III 373).</note>.</s>
					<s n="25" xml:lang="de" type="auto">Und diewill er den fierten artickhel selbs peger, wollent mir das selbing gern thuͦn.</s>
					<s n="26" xml:lang="de" type="auto">Ist ouch in die klag verzeichnet Das gelichen er sin antwort ouch.</s>
				</p>
				<p>
					<s n="27" xml:lang="de" type="auto">Darum luttet die urteil, das maister Lorentz<note xml:id="fn23" type="footnote" n="23"><persName>Lorenz Rosenbaum</persName> (vgl. oben Anm. 6).</note> lutt der klag, so die predicanten gethon, all artickhel soll usspringen, dem rechten genuͦgsam, piß uff heutt acht tag<note xml:id="fn24" type="footnote" n="24">Montag, 13. September 1535; die Verhandlung wurde noch um einen Tag, auf den Dienstag, verschoben (vgl. unten <ref target="file10687">Nr. 649</ref>, Anm. 6).</note>.</s>
					<s n="28" xml:lang="de" type="auto">Es geschech dann oder nit, soll witter beschechen, was recht ist.</s>
					<s n="29" xml:lang="de" type="auto">Darum, freuntlichen, lieben bruder, pittent mir euch, ir wellent uns zwischen zuͦkünfftigen guͦtemtag<note xml:id="fn26" type="footnote" n="26">Montag (<bibl>SI</bibl> XII 873-875); vgl. oben Anm. 24.</note> euren treuen ratt, so es muglich ist, eroffnen.</s>
					<s n="30" xml:lang="de" type="auto">Mir sagent euch hohen danckh umm alle lieb und trew unnd hohens erpietten, und wo mir das notturfftig sin wurdent erfindent, wellent mir uich darum nit unersuͦcht lassen.</s>
				</p>
				<p>
					<s n="31" xml:lang="de" type="auto">Aber dess Waldkilchs halb ist alle sach vergeben; dann er halt sich so partiisch, das es nit genuͦgsam mag erzelt werden.</s>
					<s n="32" xml:lang="de" type="auto">Er ist unser grösserer findt dann der goltschmid.</s>
					<s n="33" xml:lang="de" type="auto">Dann, lieben prieder, ir sollent wissent, das nechst verschinen sambstag<note xml:id="fn27" type="footnote" n="27">4. September 1535.</note> nach der guͦtigen handlung<note xml:id="fn28" type="footnote" n="28">Vermittlung, Schlichtung (vgl. <bibl>SI</bibl> II 557).</note> darinn<pb type="scan" next="||108v."/> usgericht, dann mir pehartendt, das thett er ouch, als mir vemement, wiewol mir uns guetiklich begabent, wann er vor ainem versamleten ratt wolte bekhennen, das er in aller diser rede hette dem wort gottes, unserer ler, ouch unseren personen unrecht gethon und unser lerr und ampt wer recht und warhafft, wuste ouch<pb type="edition" next="356"/> von uns nut dann lieb, er und guͦts, so wolten mir vernuͦgt<note xml:id="fn30" type="footnote" n="30">zufrieden[gestellt](SI IV 701).</note> sin.</s>
					<s n="34" xml:lang="de" type="auto">Aber die verordneten<note xml:id="fn31" type="footnote" n="31">Zur Zusammensetzung der Kommission vgl. oben <ref target="file10672">Nr. 634</ref>, Anm. 12.</note> stuͦndent uff, das mir wol hand vernomen, das er das nit hatt wellen annemen.</s>
					<s n="35" xml:lang="de" type="auto">Darum ein radt witter sich hat erkhentth<note xml:id="fn32" type="footnote" n="32">festgesetzt, beschlossen (<bibl>SI</bibl> III 313). - Dies geschah offenbar in der Sitzung vom 4. September (vgl. <bibl>QGTS</bibl> II 98).</note>, das mir soltent an der kanzel still schwigen von disem handel, oder sy woltent mit uns handlen, das uns zu schwer wurde.</s>
					<s n="36" xml:lang="de" type="auto">Aber deß Waldkilchs parthy hatt uns nebenzuͦ vilfaltig mit lugen usgschrven<note xml:id="fn33" type="footnote" n="33">mit Lügen in Verruf gebracht (vgl. <bibl>SI</bibl> IX 1479).</note>.</s>
					<s n="37" xml:lang="de" type="auto">Es hatt ouch der lang zunfftmeister, so zuͦ Zurich gwesen, usgeben, Maister Heinrich sy ubel uff uns, das mir so rachgirig syen.</s>
					<s n="38" xml:lang="de" type="auto">Aber mir hand es trostlich<note xml:id="fn36" type="footnote" n="36">zuversichtlich, ruhig (<bibl>SI</bibl> XIV 1432f).</note> widersprochen, wissent wol, das es nit war ist.</s>
					<s n="39" xml:lang="de" type="auto">Wie aber Waldkilch uns die erkantnuß miner herren hatt eroffnet, hatt <persName>Erasmus</persName><note xml:id="fn37" type="footnote" n="37"><persName>Erasmus Ritter</persName>.</note> geantwort also: "Wie khumpts, diewill die, die man päbstler nennet, hattentt das regiment in irer hand und si mir verputten, das ich nit solte von der mesß predigen, do khament die (die villicht jetz nit ein kleini ursach send, das mir das mul verstopft wiert) zuͦ mir und sagtent, wo ich mir ließ das mul verpinden, so were ich nit ein rechter predicant."</s>
					<s n="40" xml:lang="de" type="manual">Da hatt inn der Waldkilch zum dritten mal unverschampt haissent liegen in hals hinin.</s>
					<s n="41" xml:lang="de" type="auto">Und hat aber vorhin auch ein mal gthon sollichs umm der touffer willen an offnem marckh on alle vorgendi ursach.</s>
					<s n="42" xml:lang="de" type="auto">Do war ein touffer gfangen, sagt Waldkilch, warum mir predicanten nit luͦgtent<note xml:id="fn40" type="footnote" n="40">dazu sähen (vgl. <bibl>SI</bibl> III 1224f).</note>, das der guͦt piderman uskhäm etc.</s>
					<s n="43" xml:lang="de" type="auto">Under anderen worten sagt ich, <persName>Erasmus</persName>: "Die touffer trungent als wol uff die <foreign xml:lang="la">iusticiam operum</foreign> als die pabstler."</s>
					<s n="44" xml:lang="de" type="manual">Da hies er mich aber<note xml:id="fn41" type="footnote" n="41">wieder (<bibl>SI</bibl> I 40).</note> ob dreu oder fier mal liegen in hals uffs grobest, und hat ein gschray, dass sin schwager Uͦrich von Fulach herab us sim huß lieff und in hinweg fuert.</s>
					<s n="45" xml:lang="de" type="auto">Und was doch khein vorgende ursach darzwischen, weder wenig noch vil.</s>
					<s n="46" xml:lang="de" type="auto">Sollichs wellent mir uich nit verhalten; dann der man halt sich so gar partiisch py tag und pi nacht, mit wort und werckhen, das es zuͦ erparmen ist.</s>
				</p>
				<p>
					<s n="47" xml:lang="de" type="auto"><pb type="edition" next="357"/>Darmit send gott pevolhen.</s>
				</p>
				<p>
					<s n="48" xml:lang="de" type="auto">Datum <placeName>Schaffhusen</placeName>, 6. septembris 1535.</s>
				</p>
				<p>
					<s n="49" xml:lang="de" type="auto">Die diener der kilchen zuͦ <placeName>Schaffhusen</placeName>, uer brüder.</s>
				</p>
				<p>
					<note type="address">[Adresse auf f. 109v.:]</note>
					<s n="50" xml:lang="de" type="auto">Den fromen und getreuen dieneren der kilchen zuͦ Zürich, unseren lieben briederen.</s>
				</p>
				<p>
					<s n="51" xml:lang="de" type="auto">An Meister Heinrich Bullinger.</s>
				</p>
			</div>
		</body>
	</text>
</TEI>
