<TEI xmlns="http://www.tei-c.org/ns/1.0" xml:id="file11372" type="Brief" source="HBBW" n="1329">
	<teiHeader xml:lang="de">
		<fileDesc>
			<titleStmt>
				<title subtype="file">Oswald Myconius (Geißhüsler) / [Basel] AN Heinrich Bullinger, [Mitte Novemeber 1539]</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich ZB</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Quo sum perturbatior, eo minus consolationis a vobis accipio.</s>
					<s n="3" xml:lang="la" type="auto">Conquestus sum<note xml:id="fn2" type="footnote" n="2">Im Brief vom 29. Oktober (oben <ref target="file11367">Nr. 1324</ref>, 4-27).</note> de summo malo, quod potest ecclesiam invadere dei, puta dissidium fratrum, et quod peius, inquietorum, ne quid aliud dicam, praelatio, imo quod adhuc peius, nulla spes concordię.</s>
					<s n="4" xml:lang="la" type="auto">Talis est enim adversarii<note xml:id="fn3" type="footnote" n="3">Gemeint ist <persName>Karlstadt</persName>.</note> natura, ut, nisi dominetur, non quiescat.</s>
					<s n="5" xml:lang="la" type="auto">Interim accedit pestis, nec accedit communiter, sed invadit carnem meam gravissime; uxor nanque decumbit quatuordecim iam integros dies, et finem non video, tam laborat crudeliter.</s>
					<s n="6" xml:lang="la" type="auto">Quid tu putas me inter hęc pati, quibus adfectibus quati, quantis doloribus angi?</s>
					<s n="7" xml:lang="la" type="auto">Possum vere dicere cum Davide: „Circumdederunt me dolores mortis“<note xml:id="fn7" type="footnote" n="7">Ps 18, 5 (17.5 Vulgi.</note> etc.</s>
				</p>
				<p>
					<s n="8" xml:lang="la" type="auto">Cogor videre ecclesiam pereuntem, audire convicia in me, manere mortem vel saltem longam infirmitatem uxoris, sentire defectionem amicorum, a domino tolli christianissimos quosque, imo desperare de evangelio.</s>
					<s n="9" xml:lang="la" type="auto">„Et ubi“, inquis, „interea quiescis?“</s>
					<s n="10" xml:lang="la" type="auto">Crede mihi, non est quies nisi in domino; nam amici etiam, qui supersunt, dum adeunt me, perturbati perturbatiora reddunt omnia.</s>
					<s n="11" xml:lang="la" type="auto">Aliter non licet; non est enim vir bonus, qui non fleat statum communem ecclesię et reipublicę, quoties intuetur, nec audire est aliud verbum<pb type="edition" next="250"/> quam: „Actum est“.</s>
					<s n="12" xml:lang="la" type="auto">„In bello contra nos<note xml:id="fn9" type="footnote" n="9">Gemeint ist der Zweite <placeName>Kappeler</placeName> Krieg von 1531.</note>“, respondes, „nunquam ita desperavimus.“</s>
					<s n="13" xml:lang="la" type="auto">Ego vero una cum viris piis desperavi, postquam aper iste<note xml:id="fn10" type="footnote" n="10"><persName>Karlstadt</persName>.</note> coepit devastare agrum ecclesię nostrę, et spes esse non potest, ut emendetur, maxime dum favorem invenit a sui similibus, hoc est papistis, catabaptistis, male evangelicis, et qui sub fidei titulo suis indulgent adfectibus; hi nanque simul intentant tumultum, si quis contra doctorem aliquid praesumat mali.</s>
					<s n="14" xml:lang="la" type="auto">Alioqui timidior est lepore, qualem se dixit egisse Tiguri; ne dicas: „Bonum hic virum eum sensimus.“</s>
				</p>
				<p>
					<s n="15" xml:lang="la" type="auto">Hactenus scripsisti ad me „episcopo <placeName>Basiliensi</placeName>“; cave deinceps, nam effectum, ut per angarias vicissim parochi gerant curam ecclesię<note xml:id="fn12" type="footnote" n="12">Im Dekret vom 7. Oktober (s. oben <ref target="file11367">Nr. 1324</ref>, Anm. 3) hatte der Rat festgelegt, daß sich die Pfarrer bei der Einberufung der wöchentlichen Kolloquien reihum abwechseln sollten, damit nicht der Eindruck entstehe, als ob einer von ihnen eine Vorrangstellung hätte.</note>, non unus solus, ne detur papatui reditus occasio, dein ne pro monarcha ecclesiastico se venditet <persName>Myconius</persName>, qua ratione clam apud senatum - a quo, nescio - fueram accusatus.</s>
					<s n="16" xml:lang="la" type="auto">Cogeris dicere, quia me nosti: diligens, imo curiosa contra miserum inquisitio; signum, quod libenter nocuissent, imo quod nocituri sunt adepti ansam.</s>
					<s n="17" xml:lang="la" type="auto"><persName>Myconius</persName> monarchiam peteret, postquam didicit per omnem vitam nil nisi subiectus esse?</s>
					<s n="18" xml:lang="la" type="auto">Imo quem pudet a domino in hoc fastigium esse positum, ut cui nunquam studuit et cui se satisfacere posse nunquam putavit, etiamsi maxime studuisset.</s>
					<s n="19" xml:lang="la" type="auto">Parcat dominus illis, qui tantum flagitium adversus me excogitarunt; constat enim coram oculis domini, quod de me iudicarunt ex suis ipsorum fastuosis et ambitiosis animis.</s>
					<s n="20" xml:lang="la" type="auto">Age, habent, quod quęsierunt.</s>
					<s n="21" xml:lang="la" type="auto">Pacem opto bonę mentis mihi a domino, praeterea nihil.</s>
					<s n="22" xml:lang="la" type="auto">An tu putas me indigere amicorum consolatione, imo et solatio?</s>
					<s n="23" xml:lang="la" type="auto">Fac ergo, sentiam frequentius, quo tantopere indigeo.</s>
					<s n="24" xml:lang="la" type="auto">Te cum tuis, item et fratribus dominus conservet in perpetua tranquillitate.</s>
				</p>
				<p>
					<s n="25" xml:lang="la" type="auto">Decumbit consul noster <persName>Iacobus Maior</persName>; orabis cum ecclesia tua dominum, ne nos tanto spoliet bono.</s>
				</p>
				<p>
					<s n="26" xml:lang="la" type="auto">Vale cum domo tua et fratribus omnibus.</s>
					<s n="27" xml:lang="la" type="auto">Querimoniam hanc tibi uni etc.</s>
					<s n="28" xml:lang="la" type="auto"><persName>Os. Myconius</persName> tuus.</s>
				</p>
				<p>
					<note type="address">[Adresse auf der Rückseite:]</note>
					<s n="29" xml:lang="la" type="auto">Domino Heinricho Bullingero, Tigurinę ecclesię episcopo, fratri in domino observando.</s>
				</p>
			</div>
		</body>
	</text>
</TEI>
