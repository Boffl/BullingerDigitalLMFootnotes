<TEI xmlns="http://www.tei-c.org/ns/1.0" xml:id="file11971" type="Brief" source="CO" n="557">
	<teiHeader xml:lang="de">
		<fileDesc>
			<titleStmt>
				<title subtype="file">Heinrich Bullinger / Zürich AN Johannes Calvin, 8. Juni 1544</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratiam et vitae innocentiam a Domino.</s>
				</p>
				<p>
					<s n="2" xml:lang="la" type="auto">Frater Hieronymus qui has tibi offert, Calvine doctissime idemque carissime frater, Italus est.</s>
				</p>
				<p>
					<s n="3" xml:lang="la" type="auto">Guardianus fuit in coenobio quodam Franciscanorum apud Mediolanum.</s>
					<s n="4" xml:lang="la" type="auto">Aufugit autem ne in vincula coniiceretur propter Christum.</s>
					<s n="5" xml:lang="la" type="auto">Excepit ipsum D. Hieronymus Frickerus Bernas, qui nunc praesidem agit Mendrisii, scripsitque ad D. Pellicanum literas quas hic attulit, consilium a nobis atque auxilium postulans.</s>
					<s n="6" xml:lang="la" type="auto">Ego quum viderem et intelligerom hominem esse bonum, sed non perinde doctum, qui tamen gallicae et italicae linguae peritus esset, sed huius profecto magis quam illius, ita ut nullus eius usus esset futurus in ecclesia nostra, quae alioquin etiam onerata est, literis ac viatico instructum ad vos proficisci, ac ibi locum aliquem in quo haereat quaerere suasi.</s>
					<s n="7" xml:lang="la" type="auto">Nam non pauci referunt ecclesias in agro Bernensi et Genevensi inopia laborare ministrorum.</s>
					<s n="8" xml:lang="la" type="auto">Commendo itaque hunc fratrem tuae caritati, si forte locus ei certus daretur, ne perpetuo cogatur oberrare.</s>
					<s n="9" xml:lang="la" type="auto">Non ignoro res vestras admodum esse accisas: ideo veniam mihi dari oro.</s>
					<s n="10" xml:lang="la" type="auto">Non mitto illum ut onerem vos, sed tantum ut indicem, si forte eius aliquis esset usus.</s>
					<s n="11" xml:lang="la" type="auto">Si nullus erit, tum consolatione et commendatione aliqua instructum rursus licebit dimittere.</s>
					<s n="12" xml:lang="la" type="auto">Doleo profecto quod nobis non sunt tantae opes ut hunc et alios exsules recipere et alere possimus.</s>
					<s n="13" xml:lang="la" type="auto">Facimus ergo quod possumus, nec aliud postulamus a vobis.</s>
					<s n="14" xml:lang="la" type="auto">Dominus Iesus sit tecum.</s>
				</p>
				<p>
					<s n="15" xml:lang="la" type="auto">Scribet adolescens, quem mihi commendasti, quomodo res eius habeant.</s>
					<s n="16" xml:lang="la" type="auto">Emit libros pro ursis, si bene memini, 29, id est, pretium duorum fere aureorum nostrorum, non coronatorum.</s>
				</p>
				<p>
					<s n="17" xml:lang="la" type="auto">Commodum autem foret si mercator scribae mitteret 6 aut 8 coronatos.</s>
					<s n="18" xml:lang="la" type="auto">Ita enim apud nos fieri fere solet, ut qui recipiunt convictores hospitibus mox ab initio aut circa initium bonam partem pactae adpendant pecuniae.</s>
					<s n="19" xml:lang="la" type="auto">Cura autem ut quae mittuntur non ad puerum solum, sed etiam ad scribam urbis aut ad me mittantur.</s>
					<s n="20" xml:lang="la" type="auto">Vale, colende et percare mi Calvine, frater in Domino venerande.</s>
					<s n="21" xml:lang="la" type="auto">Tiguri 8. Iunii 1544.</s>
				</p>
				<p>
					<s n="22" xml:lang="la" type="auto">H. Bullingerus tuus.</s>
				</p>
			</div>
		</body>
	</text>
</TEI>
