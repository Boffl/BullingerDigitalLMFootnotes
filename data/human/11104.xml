<TEI xmlns="http://www.tei-c.org/ns/1.0" xml:id="file11104" type="Brief" source="ET-II" n="286">
	<teiHeader xml:lang="de">
		<fileDesc>
			<titleStmt>
				<title subtype="file">John Butler, Nicholas Partridge (Perdix), Nicholas Eliott, Bartholomew Traheron (Trehernus) / Bern an Heinrich Bullinger, [kurz nach 1. November 1537]</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Si quid aliud possemus, puderet nos gratias et nihil quam gratias agere, cum tua in nos beneficia crebra et ampla postulent ut re praestemus, quicquid verbis promittere possumus.</s>
					<s n="2" xml:lang="la" type="auto">Sed quando animo nostro multo angustiores contigerunt facultates, id agimus, ne nihil agamus, quod omnes agunt; tametsi aliquanto sincerius nimirum gratiam habemus quantam possumus maximam ob singularem humanitatem, quam erga nos cum alias tum in digressu nostro exhibuisti.</s>
					<s n="3" xml:lang="la" type="auto">Iter habuimus Bernam usque amoenum satis, nisi quod tui interdum desiderium, hominis nobis longe carissimi, male torquebat.</s>
					<s n="4" xml:lang="la" type="auto">Illi, quibus nos literis amice scriptis commendasti, nos plus quam humanissime tractaverunt: cujus benignitatis magnam partem tibi referimus acceptam; qui non satis habuisti, ut nos ipse humaniter tractares, nisi etiam efficeres ut idem in nos ab aliis fieret.</s>
					<s n="5" xml:lang="la" type="auto">Quanta haec tua sit humanitas, agnoscimus; nosque propterea tuos esse totos fatemur, dum nostri esse poterimus.</s>
					<s n="6" xml:lang="la" type="auto">Quod hic tuis promeritis rependamus nihil est: quae in Anglia habemus, omnia tam tua esse puta quam quae sunt maxime tua.</s>
					<s n="7" xml:lang="la" type="auto">D. Leonem Judam, D. <persName ref="p8127" cert="high">Pellicanum</persName>, illudque Helvetiae, imo totius orbis, eximium decus, <persName ref="p8171" cert="high">Theodorum Bibliandrum</persName>, nostris verbis diligenter salutare non gravaberis speramus; quorum humanitatem pariter et raram eruditionem ita suspicimus, ut nobis excidero nunquam simus passuri.</s>
				</p>
				<p>
					<s n="8" xml:lang="la" type="auto">Vale, nobis multis nominibus carissime D. Bullingere.</s>
				</p>
				<p>
					<s n="9" xml:lang="la" type="auto">Eruditissimo viro suoque observando praeceptori, D. Henrico Bullingero, dentur has literas.</s>
				</p>
			</div>
		</body>
	</text>
</TEI>
