<TEI xmlns="http://www.tei-c.org/ns/1.0" xml:id="file10761" type="Brief" source="HBBW" n="723">
	<teiHeader xml:lang="de">
		<fileDesc>
			<titleStmt>
				<title subtype="file">Heinrich Fehr / [Frauenfeld] AN Heinrich Bullinger, 14. Januar [1536]</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="de">
		<body>
			<div xml:id="div1" corresp="regest1">
				<p>
					<s n="1" xml:lang="de" type="auto">Gnad und frid von got durch unsern herren Iesum Christum.</s>
				</p>
				<p>
					<s n="2" xml:lang="de" type="auto">Lieber Maister Hanrich, es hat mir h[err] <persName>Peter Rumely</persName> üwer früntlich zuͦschriben<note xml:id="fn3" type="footnote" n="3">Nicht erhalten.</note> anzaigt, in welchem wir b ayd sechend üwer trüw und flyß, die yr für und für tragend unser kylchen halb: des danckend wir üch zuͦ dem höchstenn.</s>
					<s n="3" xml:lang="de" type="auto">Hat ouch mich daby gebetten, daß ich üch den handel<note xml:id="fn4" type="footnote" n="4">Vgl. Z. 9-22.</note> zuͦschribe als sin mitbruͦder im evangelio Christi; das ich dann nit gar wyllig, diewyl ich gar üch unbekant bin, gethon; doch damit der warhait statt geben wurd, so han ich das ylentz gethon.</s>
					<s n="4" xml:lang="de" type="auto">Byt üch, yr wellind das im besten ufnen.</s>
				</p>
				<p>
					<s n="5" xml:lang="de" type="auto">Unser wyderparthy hatt uns gricht und recht abgeschlagen, wie dann yr vor durch yn bericht sind.</s>
					<s n="6" xml:lang="de" type="auto">Doch ist es mit gottes hilf widerum so wyt komen, daß man, wye all jar brüchig ist, alle ämpter der oberkait halb widerum geordnet und gesatzt hat.</s>
					<s n="7" xml:lang="de" type="auto">Hierinn hat min g[nedig] her landvogt<note xml:id="fn7" type="footnote" n="7"><persName>Christoph von Sonnenberg</persName>, eidgenössischer Landvogt im Thurgau.</note> fromcklich und redlich gehandlet, des ich gut wissen trag, gegen bayden parthyen.</s>
					<s n="8" xml:lang="de" type="auto">Der schul halb hat es die gestalt, daß bayd barthyen sind des uff den landvogt komen, der sölly sy gütlich oder rechtlich darinn entschaiden<note xml:id="fn8" type="footnote" n="8">zwischen ihnen vermitteln oder entscheiden. - Der Streit um den Schulmeister wurde erst an der Badener Tagsatzung vom 26. Juni 1536 entschieden (vgl. unten <ref target="file10826">Nr. 787</ref>, Anm. 18).</note>.</s>
					<s n="9" xml:lang="de" type="auto">Hat sich ouch des min her landvogt offenlich vor unser gmaind enbotten, er welly in der sach nit anderst handlen, dann daß es weder uns noch unseren kinden unsers gloubens in kain weg an unser religion kain nachtayl bringe in kainem weg, sonder uns by dem landsfriden<note xml:id="fn10" type="footnote" n="10">Vgl. oben <ref target="file10755">Nr. 717</ref>, Anm. 15.</note> beliben lassen.</s>
					<s n="10" xml:lang="de" type="auto">Und hiemit ist der handel aller dingen yetzen gar ufgehept<note xml:id="fn11" type="footnote" n="11">Der Streit ruht.</note>, halt man wider gricht und recht mitananderen wie vor.</s>
					<s n="11" xml:lang="de" type="auto">Wie aber min g. her landvogt uns des entschaiden werden, wend wir üch zewissen thon.</s>
				</p>
				<p>
					<s n="12" xml:lang="de" type="auto">Hiemit sind got befolhen.</s>
					<s n="13" xml:lang="de" type="auto">Sind alweg unser zu gutem ingedenck als unser her und mitbruder.</s>
					<s n="14" xml:lang="de" type="auto">Grützend uns M. Löwen<note xml:id="fn13" type="footnote" n="13"><persName ref="p6796">Leo Jud</persName>.</note> und Rudolphum Tumysen<note xml:id="fn14" type="footnote" n="14"><persName>Johann Rudolf Thumysen</persName>.</note>.</s>
				</p>
				<p>
					<s n="15" xml:lang="la" type="auto">14. die ianuarii.</s>
				</p>
				<p>
					<s n="16" xml:lang="la" type="auto">Henricus Fer.</s>
				</p>
				<p>
					<note type="address">[Adresse auf der Rückseite:]</note>
					<s n="17" xml:lang="de" type="auto">An den hochglerten M. Hainrich Bulligern, minen insondern, gnedigen, lieben herren, zu Zürich predicant.</s>
				</p>
			</div>
		</body>
	</text>
</TEI>
