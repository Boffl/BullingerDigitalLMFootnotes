<TEI xmlns="http://www.tei-c.org/ns/1.0" xml:id="file11494" type="Brief" source="GR-I" n="18">
	<teiHeader xml:lang="de">
		<fileDesc>
			<titleStmt>
				<title subtype="file">Johannes Comander / Chur an Heinrich Bullinger, 5. Januar 1541</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratiam et vitae innocentiam a Domino.</s>
					<s n="2" xml:lang="la" type="auto">Quaestor aerarius nostrae civitatis nuper mihi retulit, colendissime Bullingere, cum Tiguri esset proximo autumno, humanissime sese precipue a te tractatum fuisse, inter confabulandum vero etiam mei memoriam habuisse, hac scilicet ratione, quod <persName ref="p467" cert="high">Bucerus</persName> quasdam literas ad me dederit, in quibus te nonnihil taxaverit etc.</s>
					<s n="3" xml:lang="la" type="auto">Verum est, literas ad me dedit, quibus Lutheri et suas de eucharistia caligines ad longum descripsit, conatus nimirum me in ipsorum adducere opinionem.</s>
					<s n="4" xml:lang="la" type="auto">In illis literis Bulingeri mentionem facit hactenus tantum: quaerulatur, quod in epistola ad dominum Iohannem Traversium ipsum durius taxaveris, quam sperasset.</s>
					<s n="5" xml:lang="la" type="auto">Preterea penitus nihil nec te aliquo aut scripta tua verbo laedit; nam si tale quid scripsisset ad me, nequaquam te caelassem.</s>
					<s n="6" xml:lang="la" type="auto">Caeterum tabellarius praesentium, Hebraeus natus, sed ad Christum conversus, homo sane mentis, ut mihi videtur, humilis et patiens, dignus quidem meo iuditio, in quem beneficia pro necessitate conferantur, qui iam extrema praemitur paupertate, ad vos divertit meis literis utcunque commendatus, ut saltem accedendi te occasionem haberet.</s>
					<s n="7" xml:lang="la" type="auto">Fuit nobiscum Curiae mensem unum; cum vero satis illi perspectum esset apud nos vivere aut victum acquirere non posse, ad vos sese recipere statuit.</s>
					<s n="8" xml:lang="la" type="auto">Huic adesse propter Christum velis vel aliquo commendatione tua promovere.</s>
					<s n="9" xml:lang="la" type="auto">Vale.</s>
					<s n="10" xml:lang="la" type="auto">Ex Rhetiae Curia antiqua, nonis Ianuarii 41.</s>
					<s n="11" xml:lang="la" type="auto">Salutant te plurimum <persName ref="p396" cert="high">Ioannes Blasius</persName> et Nicolaus Balingius, confratres mei, depraecantes una mecum, ut de conventu Wormaciensi et de actis illius nos certiores facere digneris.</s>
					<s n="12" xml:lang="la" type="auto">Tuus ex animo Ioannes Comander.</s>
				</p>
				<p>
					<s n="13" xml:lang="la" type="auto">Doctissimo viro magistro Heinricho Bullingero, clarissimae ecclesiae Tigurinae antistiti vigilantissimo, domino et amico suo plurimum observando.</s>
				</p>
			</div>
		</body>
	</text>
</TEI>
