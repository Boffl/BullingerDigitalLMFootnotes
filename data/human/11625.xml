<TEI xmlns="http://www.tei-c.org/ns/1.0" xml:id="file11625" type="Brief" source="CO" n="372">
	<teiHeader xml:lang="de">
		<fileDesc>
			<titleStmt>
				<title subtype="file">Ambrosius Blarer (Blaurer) / Konstanz AN Heinrich Bullinger, 10. November 1541</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Scripsi ad te nuper, mi carissime frater, additis actis illis comitiorum Ratisponensium, quae valde rogo ut nuncii opportunitatem nactus quam primum remittas, quo nostri quoque legant.</s>
					<s n="3" xml:lang="la" type="auto">Nunc unum illud scribo quod pius hic et eruditus vir Erhardus, Gallus quidem sed nunc Neocomensis urbis et agri fratrum legatus, vel paucissimis tibi a me indicari voluit, nempe quo felicius suscepto munere fungatur, et a vobis quoque, quae ab Argentoratensibus, pariter et nobis, impetret.</s>
					<s n="4" xml:lang="la" type="auto">Age igitur, mi venerande Bullingere, adesto optimo viro causam plane iustam et optimam agenti, ut votorum suorum compos evadat.</s>
					<s n="5" xml:lang="la" type="auto">Rem omnem ex ipso bona fide audies.</s>
					<s n="6" xml:lang="la" type="auto">Pessimum profecto exemplum fuerit, si vel semel praeclarus aliquis, qualis etiam Farellus est, ecclesiae Christi minister, quorundam libidini et insolentiae cedere cogatur, in iis puto locis ubi Christi verbum receptum est.</s>
					<s n="7" xml:lang="la" type="auto">Quare nemo puto bonus non existimabit fortiter hic principiis obstandum: vos praecipue, qui vestrum hunc locum praeter caeteros valde quam constanter tuemini.</s>
					<s n="8" xml:lang="la" type="auto">Bene vale, mi carissime et optime frater.</s>
					<s n="9" xml:lang="la" type="auto">Salveat tota tua domus cum omnibus administris tuis in Domino.</s>
				</p>
				<p>
					<s n="10" xml:lang="la" type="auto">Nostri omnes amanter et reverenter vos optant in Domino valere, cui ut sedulo nos commendetis iterum atque etiam rogamus.</s>
					<s n="11" xml:lang="la" type="auto"><placeName>Constantiae</placeName>, 10. Novembris anno 1541.</s>
				</p>
				<p>
					<s n="12" xml:lang="la" type="auto">T. ex animo Ambr. Blaurerus.</s>
				</p>
				<p>
					<s n="13" xml:lang="la" type="auto">Clarissimo viro D. Heinricho Bullingero Tiguricen.</s>
					<s n="14" xml:lang="la" type="auto">Antistiti incomparabili fratri suo cumprimis colendo et carissimo.</s>
				</p>
			</div>
		</body>
	</text>
</TEI>
