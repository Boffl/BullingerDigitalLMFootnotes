<TEI xmlns="http://www.tei-c.org/ns/1.0" xml:id="file10912" type="Brief" source="HBBW" n="872">
	<teiHeader xml:lang="de">
		<fileDesc>
			<titleStmt>
				<title subtype="file">Leonhard Wirth (Hospinian) / Stammheim AN Heinrich Bullinger, 2. August 1536</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Non dubito, clarissime Bullingere ac patrone singularis, quin pro perspecta mihi tua in me benevolentia negocium meum, quod tibi pluribus, cum isthic essem, proxime exposui, diligentius eciam egeris, quam unquam abs te petere fuissem ausus.</s>
					<s n="3" xml:lang="la" type="auto">Verum quia nihil adeo de hoc isthinc nobis significatur, misere metuo rem secus, atque expectabamus, evenisse.</s>
					<s n="4" xml:lang="la" type="auto">Quare te maiorem in modum rogo ac plus eciam, quam a me vis, ne graveris ad me tribus saltem verbis perscribere, quemadmodum res haec ceciderit quoque ea sit loco; nam mea ut sciam, maxime interest.</s>
					<s n="5" xml:lang="la" type="auto">Necesse enim habuero (siquidem non successerit, quod moliebamur) hinc abrumpere me spesque alias circumspicere.</s>
					<s n="6" xml:lang="la" type="auto">Qui enim tot laboribus sufficere possim diutius?</s>
					<s n="7" xml:lang="la" type="auto">Leonardus sum isque valde valetudinarius, <foreign xml:lang="el">οὐχ Ἡρακλῆς</foreign>.</s>
					<s n="8" xml:lang="la" type="auto">Dabo profecto operam, ne penes ingratum ista tua beneficia collocasse videaris.</s>
					<s n="9" xml:lang="la" type="auto">Cetera narrabit tibi frater meus<note xml:id="fn2" type="footnote" n="2">Von den Brüdern <persName>Hospinians</persName> - Jakob, Adrian, Joachim und <persName>Fridolin Wirth</persName> (vgl. Alfred <hi>Farner,</hi> Altes und Neues. ein Beitrag zur <placeName>Stammheimer</placeName> Reformationsgeschichte, Andelfingen 1899, S. 23-25) - läßt sich keiner mit Bestimmtheit als Überbringer des Briefes ausmachen.</note>.</s>
				</p>
				<p>
					<s n="10" xml:lang="la" type="auto">His igitur bene vale, vir optime, teque eum mihi praestare pergas, quaeso, qui fuisti semper.</s>
					<s n="11" xml:lang="la" type="auto">Amanum <persName>Voglerum</persName>, syncerissimi pectoris virum deque me ampliter promeritum, meis verbis, si fors tibi occurrat, plurimum salvere iubeas, oro.</s>
					<s n="12" xml:lang="la" type="auto">Rursum vale ac <persName>Hospiniano</persName> tuo pro animi tui arbitrio utere.</s>
				</p>
				<p>
					<s n="13" xml:lang="la" type="auto">Tumultuarie ex Stammia Tigurinorum, postridie calendas augusti anno 1536.</s>
				</p>
				<p>
					<s n="14" xml:lang="la" type="auto">L. <persName>Hospinianus</persName> toto pectore tuus.</s>
				</p>
				<p>
					<note type="address">[Adresse auf der Rückseite:]</note>
					<s n="15" xml:lang="la" type="auto">Clarissimo viro Henrycho Bullingero, omnis pietatis ac doctrinae Mecoenati<note xml:id="fn4" type="footnote" n="4">Mäzen (vgl. <bibl>Pauly/Wissowa</bibl> XIV/1 207-229).</note> unico, domino suo cum primis observando.</s>
					<s n="16" xml:lang="la" type="auto">Tiguri.</s>
					<s n="17" xml:lang="de" type="auto">Zürich.</s>
				</p>
			</div>
		</body>
	</text>
</TEI>
