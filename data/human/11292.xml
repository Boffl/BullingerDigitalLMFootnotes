<TEI xmlns="http://www.tei-c.org/ns/1.0" xml:id="file11292" type="Brief" source="HBBW" n="1249">
	<teiHeader xml:lang="de">
		<fileDesc>
			<titleStmt>
				<title subtype="file">Dionysius Melander (Schwarzmann) d.J. / Frankfurt am Main AN Heinrich Bullinger, 4. April 1539</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratiam et pacem a deo per Christum.</s>
					<s n="2" xml:lang="la" type="auto">Literas tuas<note xml:id="fn1" type="footnote" n="1">Nicht erhalten.</note>, quas attulit <persName ref="p5295">Christophorus</persName><note xml:id="fn2" type="footnote" n="2"><persName>Christoph Froschauer</persName>.</note> noster, Bullingere doctissime atque charissime, summa cum voluptate legi fueruntque multis nominibus gratissimae.</s>
					<s n="3" xml:lang="la" type="auto">Primum, quod te cum ecclesia atque fratribus in domino bene valere intellexi, dein, quod <persName>Melandrum</persName> tui perpetuo studiosissimum tam amice salutasti atque admonuisti atque libro<note xml:id="fn3" type="footnote" n="3">Bullinger, De origine erroris libri duo (vgl. oben <ref target="file11280">Nr. 1237</ref>, Anm. 7).</note> hoc turbulentissimo tempore utilissimo honorasti.</s>
					<s n="4" xml:lang="la" type="auto">Dabo operam, ut, quicquid hoc est officii, si dabitur opportunitas, aliquando per me compensetur.</s>
					<s n="5" xml:lang="la" type="auto">Christus dominus noster, quod mihi praestare non datum est, tibi faciat satis.</s>
					<s n="6" xml:lang="la" type="auto">Habebis me et habuisti semper obsequentissimum.</s>
				</p>
				<p>
					<s n="7" xml:lang="la" type="auto">Quod autem rarius ad te scripsi, boni - non dubito - iam pridem consuluisti.</s>
					<s n="8" xml:lang="la" type="auto">Nam posteaquam me addixi illustrissimo principi<note xml:id="fn4" type="footnote" n="4"><persName>Melander</persName> war 1536 Hofprediger von Landgraf <persName>Philipp von Hessen</persName> geworden (s. <hi>Sauer,</hi> aaO, S. 16).</note>, non defuerunt delatores instillantes principis auribus me esse, ut vocant, svermerum<note xml:id="fn5" type="footnote" n="5">ein Schwärmer.</note>, item supra modum Zvinglianum, meamque dicendi libertatem nullatenus esse ferendam.</s>
					<s n="9" xml:lang="la" type="auto">Ad haec multis vehementer displicuit ad munus docendi me a principe esse vocatum.</s>
					<s n="10" xml:lang="la" type="auto">Induxi ergo in animum a scribendo mihi temperare atque, quantum in me esset, omnem calumniandi ansam vitare, interim ea<pb type="edition" next="96"/> docere, quae facerent ad aedificationem omissis vanis concertationibus.</s>
					<s n="11" xml:lang="la" type="auto">Et deo sit laus, bene successit.</s>
					<s n="12" xml:lang="la" type="auto">Nam dei bonitate nostra ecclesia reformata est mireque proficit princepsque noster de dogmatibus ecclesiasticis dextre iudicat, spiritum non extinguit, superioris Germaniae et Helvetiorum ecclesias cum ministris suspicit et defendit.</s>
					<s n="13" xml:lang="la" type="auto">Meretur vel hoc nomine, ut vicissim vestris precibus eius celsitudo Christo commendetur, ut, quod in optimo principe coepit, perficere dignetur.</s>
				</p>
				<p>
					<s n="14" xml:lang="la" type="auto">Caeterum <placeName>Francofordiae</placeName>, ubi veterem meam ecclesiam, quantum dominus dedit, confortavi, in octavam nunc consulatur hebdomadam<note xml:id="fn6" type="footnote" n="6">Am 14. Februar war in <placeName>Frankfurt</placeName> a. M. der Schmalkaldische Bundestag zusammengetreten (vgl. oben <ref target="file11273">Nr. 1230</ref>, Anm. 4).</note>.</s>
					<s n="15" xml:lang="la" type="auto">Principi nostro propter adversam valetudinem integrum non fuit in aprico esse.</s>
					<s n="16" xml:lang="la" type="auto">Incipit tamen nunc habere melius speramusque brevi nos hinc abituros.</s>
					<s n="17" xml:lang="la" type="auto">Quid conclusum sit, incertum est.</s>
					<s n="18" xml:lang="la" type="auto">Certissime autem est, quod nos non, sed nostram causam petunt seu impetunt adversarii.</s>
					<s n="19" xml:lang="la" type="auto">Cupiunt enim, ne porro quemquam suscipiamus in nostrum foedus<note xml:id="fn7" type="footnote" n="7">Zur Forderung der kaiserlichen Kommissare vgl. <bibl>PC</bibl> II 566f, Anm. 2.</note>.</s>
					<s n="20" xml:lang="la" type="auto">Quod et facile a nonnullis ex nostris impetrarent; sed si qui nostrae religioni accesserint, hos tanquam fratres nostros non poterimus in causa religionis, si quid acciderit, deserere.</s>
					<s n="21" xml:lang="la" type="auto">Dominus nobis adiutor, et non timebimus, quid faciant nobis homines<note xml:id="fn8" type="footnote" n="8">Ps 118 (117 Vulg.), 6; Hebr 13, 6.</note>.</s>
				</p>
				<p>
					<s n="22" xml:lang="la" type="auto">Librum tuum<note xml:id="fn9" type="footnote" n="9">Siehe oben Anm. 3.</note> dono datum exhibui <persName ref="p6490">Philippo Melanchthoni</persName> legendum, qui pro suo acri iuditio et summo candore probavit dignumque esse dixit, ut hoc saeculo legatur.</s>
				</p>
				<p>
					<s n="23" xml:lang="la" type="auto">Hactenus expecta[vi],<pb type="scan" next="937"/> si quid occurreret, quod ad te persciberem.</s>
					<s n="24" xml:lang="la" type="auto">Sed video fucis vanisque rumoribus turbari omnia, quod, quid scribam, haud sciam.</s>
					<s n="25" xml:lang="la" type="auto">Ante octiduum nomine Saxonis<note xml:id="fn10" type="footnote" n="10"><persName>Johann Friedrich I. von Sachsen</persName>.</note> <persName ref="p6490">Philippo</persName><note xml:id="fn11" type="footnote" n="11"><persName>Philipp Melanchthon</persName>.</note> et <persName>Friderico Myconio</persName>,<pb type="edition" next="97"/> nostri principis mihi, urbium vero <persName ref="p18198">Bucero</persName> et <persName>Petro Geltnero</persName> commissum est, ut conveniremus atque, quid bona conscientia fieri posset, responderemus.</s>
				</p>
				<p>
					<s n="26" xml:lang="la" type="auto">Quod et fecimus scriptisque nostram sententiam obtulimus<note xml:id="fn14" type="footnote" n="14">Das Gutachten der fünf Theologen in: <bibl>MO</bibl> III 688-690, <ref target="file11842">Nr. 1796</ref>; Regest in: <bibl>MBW</bibl> II 2178.</note>, quam et probarunt.</s>
					<s n="27" xml:lang="la" type="auto">Sed quid posthac sit actum, probabit, spero, brevi exitus.</s>
					<s n="28" xml:lang="la" type="auto">Dominus adsit nobis suo spiritu.</s>
				</p>
				<p>
					<s n="29" xml:lang="la" type="auto">Non vacat nunc plura scribere; vocor enim ad contionem.</s>
					<s n="30" xml:lang="la" type="auto">Vale igitur, venerande Bullingere, in Christo meque ac hactenus commendatum habe; nam mihi es commendatissimus.</s>
					<s n="31" xml:lang="la" type="auto">Me cum principe nostro Christo, tuis atque ecclesiae commenda precibus.</s>
					<s n="32" xml:lang="la" type="auto">Salutabis officiosissime meo nomine clarissimos viros tuos symmystas et charissimum <persName>Theodorum Bibliandrum</persName>, olim meum hospitem<note xml:id="fn15" type="footnote" n="15">Vgl. <bibl>HBBW IV</bibl> <ref target="file10379">[Nr. 347]</ref>, S. 110, Anm. 14.</note>.</s>
					<s n="33" xml:lang="la" type="auto">Iterum atque iterum vale.</s>
				</p>
				<p>
					<s n="34" xml:lang="la" type="auto">Raptim, <placeName>Francofordiae</placeName>, 4. aprilis 1539.</s>
					<s n="35" xml:lang="la" type="auto"><persName>Dionysius Melander</persName> tuus, si quisquam tuus.</s>
				</p>
				<p>
					<note type="address">[Adresse darunter:]</note>
					<s n="36" xml:lang="la" type="auto">Pietate atque eruditione clarissimo viro Henricho Bullingero, Tigurinae ecclesiae pastori vigilantissimo, fratri suo in domino venerando.</s>
				</p>
				<p>
					<s n="37" xml:lang="la" type="auto">Ad manus.</s>
				</p>
			</div>
		</body>
	</text>
</TEI>
