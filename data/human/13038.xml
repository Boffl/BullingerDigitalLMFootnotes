<TEI xmlns="http://www.tei-c.org/ns/1.0" xml:id="file13038" type="Brief" source="TUSTEP" n="2989">
	<teiHeader xml:lang="de">
		<fileDesc>
			<titleStmt>
				<title subtype="file">Joachim Vadian (von Watt) / St. Gallen AN Heinrich Bullinger, 12. August 1547</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Habes hic, Bullingere, aliquot literarum et actorum exempla, praeterea et historiam <placeName>Pragae</placeName> urbis captae et oppressae et insolentissimę tyrannidis argumenta innumera, quam, utinam sistat dominus, ne grassatur amplius, et perdat etiam, subvertatque, ne duret amplius!</s>
				</p>
			</div>
			<div xml:id="div2" corresp="regest2">
				<p>
					<s n="3" xml:lang="la" type="auto">Leges vero in uno exemplo vaferrimam propositionem foederis pangendi, quod si ex nutu monarchae illius recipitur iciturque, servitutem serviet Germania non modo militiae robore omni, sed expensis etiam infinitis exhaurienda.</s>
					<s n="4" xml:lang="la" type="auto">Parendum enim erit illorum consiliis insultibusque, qui ab eo die, quo regna imperiaque suscepta sunt, ad hanc usque horam bellis non caruerunt, adeo etiam elati animis, ut toti orbi praefuturi videantur.</s>
					<s n="5" xml:lang="la" type="auto">Illuditur autem miseris ordinibus et urbibus miserrimis publicae iustitiae praetextu, quae, ut vereor, non iustitia, sed tyrannis erit.</s>
					<s n="6" xml:lang="la" type="auto">Promittitur defensio, quasi vero unquam magis defensa tutaque et quieta Germania fuerit, quam quando iis capitibus caruit, quorum vaesania omnia conturbata et iam nunc sursum deorsum iacta sunt.</s>
					<s n="7" xml:lang="la" type="auto">Denique tota qualitas negocii illo tendere videtur, ut Germaniam totam hostem habeant, qui vel caesaris<note xml:id="fn4" type="footnote" n="4"><persName>Karl V.</persName></note> vel regis<note xml:id="fn5" type="footnote" n="5"><persName>Ferdinand I.</persName></note> hostes sint futuri, nec in alios magis parari ista factio videtur quam in Gallum et Helvetios, qui et ipsi fatalem illam internecionem ferent, nisi sibi circumspectissime consuluerint.</s>
				</p>
			</div>
			<div xml:id="div3" corresp="regest3">
				<p>
					<s n="8" xml:lang="la" type="auto">Sed haec tibi scribo soli.</s>
					<s n="9" xml:lang="la" type="auto">Nollem enim nomen meum temere prodi.</s>
					<s n="10" xml:lang="la" type="auto">Sed l[iberum] erit tibi omnia describere, suppressis tamen nominibus, et tuis, quibusve voles, communicare.</s>
					<s n="11" xml:lang="la" type="auto">Sancte vero te oro, ut sextum intra diem omnia certo aliquo nuncio mittas ad me iterum.</s>
					<s n="12" xml:lang="la" type="auto">Ignorat enim is, qui isthaec mihi concredidit, me quicquam isthuc misisse.</s>
					<s n="13" xml:lang="la" type="auto">Proinde carere me iis non sines, quibus mea mihi fides brevi redimenda est.</s>
				</p>
			</div>
			<div xml:id="div4" corresp="regest4">
				<p>
					<s n="14" xml:lang="la" type="auto">Vale.</s>
					<s n="15" xml:lang="la" type="auto">Sangalli, 12. die augusti anno 1547.</s>
				</p>
				<p>
					<s n="16" xml:lang="la" type="auto">Tuus <persName>Ioachimus Vadianus</persName>.</s>
				</p>
				<p>
					<note type="address">[Ohne Adresse.]</note>
				</p>
			</div>
		</body>
	</text>
</TEI>
