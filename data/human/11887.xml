<TEI xmlns="http://www.tei-c.org/ns/1.0" xml:id="file11887" type="Brief" source="HBBW" n="1841">
	<teiHeader xml:lang="de">
		<fileDesc>
			<titleStmt>
				<title subtype="file">Eberhard von Rümlang / [Bern] AN Heinrich Bullinger, 29. Januar 1544</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratia pax a deo multiplicetur.</s>
				</p>
				<p>
					<s n="2" xml:lang="la" type="auto">Credo te eventum articulorum Neocomensium, Bullingere ornatissime, solicite expectasse; is tandem negotio ultro citroque tractato in hunc modum se habet, qui et ipso interfui.</s>
					<s n="3" xml:lang="la" type="auto">Ubi primum senatus minor eos articulos perceperat, requisierunt a <persName>Sultzero</persName> rationem, quam et coram ducentis<note xml:id="fn4" type="footnote" n="4">dem Großen Rat.</note> reddere compellebatur<note xml:id="fn5" type="footnote" n="5"><persName>Sulzer</persName> erschien am 29. November 1543 vor dem Kleinen und am 30. November vor dem Großen Rat; s. Corr. des réformateurs IX 125f, Anm. 5, sowie <persName>Sulzers</persName> Bericht im Brief an Calvin vom 17. Januar 1544, ebd., S. 154f.</note>.</s>
					<s n="4" xml:lang="la" type="auto">Quam in hanc sententiam retulit, quod ipse<persName>Farellum</persName> duntaxat Neocomi in autumnalibus studiorum induciis invisere et salutare voluerit,<pb type="edition" next="71"/> neque se quicquam de articulis hisce compertum habuisse.</s>
					<s n="5" xml:lang="la" type="auto">Ubi vero ad <persName>Farellum</persName> venerit, ipsum dixisse, quod oportune adesset, quemadmodum et quidam alii fratres, <persName>Viretus</persName> videlicet et Zebedeus; advenisse ad se articulos a fratribus Pelegardensibus, super quibus consilium, quod dux<note xml:id="fn6" type="footnote" n="6">Graf <persName>Christoph von Mömpelgard</persName>.</note> eos urgeat, efflagitent, quod detrectare et fratribus consilio non adesse iniquum duceret.</s>
					<s n="6" xml:lang="la" type="auto">Consuluisse itaque, quandoquidem dux urgeat, qui adhuc papisticam sententiam redoleat, ipsos eos sic admittere debere, modo semper in doctrina obtinerent, ne quid spei in his repositum ducatur, et christianę libertatis rationem sumę[!] haberent.</s>
					<s n="7" xml:lang="la" type="auto">Non itaque hos articulos in hoc esse conditos, ut vel hic <placeName>Berne</placeName> vel aliis ecclesiis liberioribus obtruderentur, summum etiam ad hoc testatus numen et condonationem, si quid deliquisset, petens.</s>
					<s n="8" xml:lang="la" type="auto">Sententia suspendebatur, usque dum et <persName>Viretus</persName> et Zebedeus vocarentur, ac ipsis quoque auditis decretum est, ut simul omnes a talibus aliisque articulis cessarent condendis nisi re prius ad senatum relata, et quisquis non obsequeretur, illi senatum munere contionandi interdicturum;<note xml:id="fn8" type="footnote" n="8">Zum Urteil vom 8. Dezember vgl. auch Corr. des réformateurs IX 133, Anm. 13.</note> egre enim tulit illos articulos.</s>
					<s n="9" xml:lang="la" type="auto">Sic sunt sopiti aput[!] nos prorsus.</s>
				</p>
				<p>
					<s n="10" xml:lang="la" type="auto">Quod ad <persName>Beatum</persName><note xml:id="fn9" type="footnote" n="9"><persName>Beat Gering</persName>.</note> attinet, ille exacto pentecostes festo<note xml:id="fn10" type="footnote" n="10">Pfingsten fiel 1543 auf den 13. Mai.</note> contionem habuit de triplici esu, ita tamen, ut in fidei evacuationem<pb type="scan" next="133v."/> sive debilitationem cederet; nam esum ad fidem necessarium urgebat, idque proprie absque figura, et nos divinitatem Christi edere oportere (ecce abstractum in trinitate), et sic esum urgebat, ut mihi videbatur, si tali esu opus esset, adhuc articulum novum fidei nostrę simbolisque inserendum esse etc.</s>
					<s n="11" xml:lang="la" type="auto">In die quoque ascensionis<note xml:id="fn12" type="footnote" n="12">3. Mai 1543.</note> idem <persName>Beatus</persName> articulum fidei de Christi domini nostri ascensione explicans eo rixosos in sacramentaria contentione uti adserebat.</s>
					<s n="12" xml:lang="la" type="auto">Que omnia cum me male haberent neque parum commovissent, contigit,<pb type="edition" next="72"/> ut tertio die a contione de esu habita mihi obviam venisset.</s>
					<s n="13" xml:lang="la" type="auto">Collocutus sum cum eo de habitis contionibus et dicebam criminose rixatoris vocem <persName>Francisco Kolbio</persName> felicis memorię, viro pacifico, iniungi, qui hoc articulo fidei nostre in disputatione hic habita ad veritatem stabiliendam sit usus,<note xml:id="fn14" type="footnote" n="14"><persName>Rümlang</persName> bezieht sich auf <persName>Kolbs</persName> Votum in der Debatte um die vierte Schlussrede der <placeName>Berner</placeName> Disputation von 1528; s. <bibl>Z</bibl> VI/I 298f.</note> ipsumque in hac ecclesia et in illo suggestu non promeruisse, ut rixator post mortem agnominetur; propterea inique ipsum fecisse.</s>
					<s n="14" xml:lang="la" type="auto">Et cum ira excandescebat, quod pallor et titubantia verba prodebant, tremor quoque labiorum et manuum gesticulatio, ego addebam et adhortabar ipsum, ut sibi parceret; me iram eius non morari, quod sibi, non mihi pernitiosa existeret, meque iratum non vereri, ut qui non sim rudis nec inexercitatus miles et iratos expertus, hactenus tamen ex gratia divina in me nihil potuisse etc.</s>
				</p>
				<p>
					<s n="15" xml:lang="la" type="auto">Et quo plus sentiat me excandescentiam eius non extimescere, quod ei in os dicam ipsum in die pentecostes contionem habuisse contra verbum divinum, contra disputationem <placeName>Bernensem</placeName> et contra ducentorum decretum,<note xml:id="fn15" type="footnote" n="15">Gemeint ist vielleicht die im Juni 1537 erfolgte Bestätigung der Abendmahlslehre der <placeName>Berner</placeName> Disputation durch die Synode und den Großen Rat (s. <bibl>HBBW VII</bibl> 178, 54-57); zu denken ist aber auch an die vom Rat sanktionierte Erklärung vom 15. August 1542 (s. unten Anm. 25).</note> cui se obsequuturum promiserit et sua fide promissa dataque obstrinxerit.</s>
					<s n="16" xml:lang="la" type="auto">Cum magna tandem indignatione a me discedebat, quod etiam quidam a longinquo stantes animadvertebant.</s>
					<s n="17" xml:lang="la" type="auto">Expectabam, quando me in ius vel senatum vocaret;<pb type="scan" next="134r."/> fortassis cause suę diffisus intermisit.</s>
				</p>
				<p>
					<s n="18" xml:lang="la" type="auto">At cum <persName>Sulzerus</persName> de articulis Neocomensibus a minori senatu ad rationem reddendam exposcebatur et antequam ad ducentos relatum esset negotium, in nundinis nostris Martinianis rursum <persName>Beatus</persName> contionem habuit satis importunam et inter reliqua examen ursit, christianum id appellando.</s>
					<s n="19" xml:lang="la" type="auto">„Et si hic tale institueretur, quomodo putares,“ inquit, „multos constitutos et confusos reddi?“</s>
					<s n="20" xml:lang="la" type="auto">Senatus quoque ipsum vocavit<note xml:id="fn18" type="footnote" n="18">Zum Verhör <persName>Gerings</persName> am 30. November s. Corr. des réformateurs IX 140 mit Anm. 22. 154f mit Anm. 10f.</note> et cum <persName>Sulzeri</persName> negotio ad ducentos referri voluit.</s>
					<s n="21" xml:lang="la" type="auto">At quia <persName>Sulzerus</persName> longa apologia esset usus, <persName>Beati</persName> negotium suspendebatur in crastinum diem.</s>
					<s n="22" xml:lang="la" type="auto">Dum convenissemus, vocabatur<pb type="edition" next="73"/> et instituit purgationem satis accerbam, ubi et me suggillari mihi videbar.</s>
					<s n="23" xml:lang="la" type="auto">In consulem Negelinum<note xml:id="fn19" type="footnote" n="19"><persName>Hans Franz Nägeli</persName>.</note> non simulate invehebatur.</s>
					<s n="24" xml:lang="la" type="auto">Proponebat quoque literas testimoniales abitus sui a Tiguro, tuas quoque, Bullingere, item et <persName>Theodori</persName>,<note xml:id="fn21" type="footnote" n="21">Weder von Bullinger noch von <persName>Theodor Bibliander</persName> liegt ein entsprechendes Schreiben vor.</note> et de his non parum gloriabatur.</s>
					<s n="25" xml:lang="la" type="auto">Credo, quod perceperit nonnullum rumusculum de suis flagitiis divulgatum.</s>
					<s n="26" xml:lang="la" type="auto">Et quod ad examen adtinet, referebat se bene docuisse, quia nos nostra actione publica convinci, nempe catechismo puerili, quod examen iustum sit et haberi debeatur etc.</s>
				</p>
				<p>
					<s n="27" xml:lang="la" type="auto">Longa habita oratione, multis relatis ad rem non conducentibus duntaxat in hoc, ut fucum faceret et negotium obtenebraret, tandem ea finita et postquam foras exivisset, ego surgebam et referebam eius purgationem ab habita contione maxime dissentaneam, que tum criminosa et importunissima extiterit neque cum excusatione hodierna conveniat, idque quibus in rebus consisteret, comprobabam.</s>
					<s n="28" xml:lang="la" type="auto">Hoc expedito addebam, que in ascensione et die pentecostes locutus esset, et quod ipsum de eis convenissem; quia ipse tamen sileret, me non taciturum, sed comprobaturum, quod contra divinas literas,<pb type="scan" next="134v."/> disputationem nostram et decretum ducentorum egisset, et inter reliqua articulos quoque plerosque Neocomenses explodebam scripturis, dicebam tales et quotquot excogitari posthac possint, si ex humano beneplacito, non scripturis prodeant, in universum abominationem esse coram deo, si ecclesiis obtrudantur, ut qui deo placere debeant.</s>
					<s n="29" xml:lang="la" type="auto">Et cum scripturis verba mea munirem et quidam prorupissent dicentes me more disputantium loqui, <persName>Beatum</persName> itaque vocandum esse, ut et respondere possit; quibus ego adiungebam me non aliud expetere, quam ut vocaretur; me omnia ista palam illi in os dixisse et rursum dicturum, quotiescunque velint, et petere, ut mihi ad disputationem <persName>Beatus</persName> sistatur, et si non ipsum superaro, me vindicte magistratus succubiturum.</s>
					<s n="30" xml:lang="la" type="auto">Postquam finieram, sententię rogabantur, et due erant: una, ut amandaretur prorsus, quia male egerit etc., altera, neminem posse negare, quin erravit et male importuneque egerit neque excusatio cum contione conveniat, meruisse propterea, ut ablegaretur, sed propter nostrum honorem id semel illi condonandum cum severa admonitione,<pb type="edition" next="74"/> ut posthac cautior sit et ad edificationem, non destructionem contionetur.</s>
				</p>
				<p>
					<s n="31" xml:lang="la" type="auto">Hęc sententia obtinuit.</s>
					<s n="32" xml:lang="la" type="auto">Et quia senatus <persName>Beatum</persName> non bene excusatum habuit, accerbissimo odio me persequuntur et omnem culpam in me reiiciunt, insectantur quoque clandestinis technis (at deus me tuebitur), et quod derogare cause non possunt, mihi derogant, ut qui parum fraterne egerim tam gravem accusationem adversus fratrem habendo.</s>
				</p>
				<p>
					<s n="33" xml:lang="la" type="auto">Ad hoc, quod pro contionibus scribas taxat, quacunque potest occasione, <persName>Sulzerus</persName> quoque mecum locutus, quid me impellat ad ipsos sic persequendos.</s>
					<s n="34" xml:lang="la" type="auto">Cum aperte causam retulissem, dicebat doctrinam non esse solius <persName>Beati</persName>, sed ipsorum omnium, simul itaque doctrinam<pb type="scan" next="135r."/> excusaturos.</s>
					<s n="35" xml:lang="la" type="auto">Dicebam me non morari colluviem, et nisi ipse <persName>Sulzerus</persName> cesset, me propositiones eius in colloquio habitas propalaturum, que mihi esse videantur contra scripturas sacras et orthodoxorum patrum scripta; me etiam confessionem eorum senatui exhibitam, quam iam multis fratribus in agro obtrudant, insuffitientem affirmare; non itaque vereri, si simul omnes consistant, me unico <persName>Erasmo</persName><note xml:id="fn26" type="footnote" n="26"><persName>Erasmus Ritter</persName>.</note> contentum, qui in nativitatis die maxima cum ecclesię universe attentione de sacramento eucharistie contionem habuit celebrem, ubi et maxima hominum frequentia communicavit, quae sarcophagos<note xml:id="fn27" type="footnote" n="27">Fleischesser; pejorativ für: Anhänger der Lehre von der Realpräsenz des Leibes Christi im Abendmahl (vgl. etwa <bibl>Z</bibl> IV 933, 19; <bibl>WA</bibl> XIX 467f, Anm. 2).</note> male habet.</s>
					<s n="36" xml:lang="la" type="auto">Expectamus, quid supervenientibus festis, ubi quoque dominicam cenam celebramus, eventurum sit.</s>
					<s n="37" xml:lang="la" type="auto">Interim ego omnem invidiam somaphagorum<note xml:id="fn28" type="footnote" n="28">Leibesser (s. oben Anm. 27).</note> sustineo, qui efferata rabie exagitantur, ut condonare ac placari nesciant et, quacunque poterint occasione, sive iure sive iniuria, hac causa dissimulata mihi noxam meditabuntur.</s>
					<s n="38" xml:lang="la" type="auto">Ago tamen deo gratias de mea innocentia, in qua me tuetur, quod nihil flagitiosum in me invenire poterunt, ac quia liber sum et assentari nolo ac nequeo, fortassis non parum<pb type="edition" next="75"/> apud multos promovebunt; nam mellita eloquia talia multos causa non explorata dementant etc.</s>
					<s n="39" xml:lang="la" type="auto">At quicquid machinentur, securus ero deo, meo protectori, comittens[!].</s>
				</p>
				<p>
					<s n="40" xml:lang="la" type="auto"><persName>Sulzero</persName> quoque dixi, nisi desistant me verbis et scriptis sententiam eorum de Christi praesentia et ultimo Mathe[i] capite<note xml:id="fn29" type="footnote" n="29">Mt 28, [20].</note>, quod ad sua stabilienda citent, persequuturum, meque non pauca parata habere, ut qui in lectione orthodoxorum utcunque sim exercitatus, meque <persName>Cyrilli</persName><note xml:id="fn30" type="footnote" n="30"><persName>Cyrill (Kyrill)</persName> von <placeName>Alexandrien</placeName>, gest. 444, war ab 412 Patriarch von <placeName>Alexandrien</placeName>. Als Gegner des <persName>Nestorius</persName> setzte er 431 am Konzil zu <placeName>Ephesus</placeName> die Lehre von der Gottesmutterschaft <persName>Marias</persName> durch. - Lit.: Hermann Josef <hi>Vogt,</hi> in: LThK<note type="sup">3</note> II 1368-1370 (mit weiterer Lit.).</note> [et] <persName>Hilarii</persName> regulas callere de dispensatione, quid de Christo dicatur, expendendum, secundum quid dicatur,<pb type="scan" next="135v."/>ne confusio fiat naturarum, de quibus et scriptura distincte multoties loquitur, ad hoc Ioannis Baptiste testimonio, item Christi ipsius ex<persName>Davide</persName>, qui ipsum dominum dixerit, citato,<note xml:id="fn34" type="footnote" n="34">Mt 22. 43-45 par.</note> ad hoc veteres ac recentiores quoque ultimum Mathei dictum de spiritu sancto, Christi potentia, tuitione ac patrocinio<note xml:id="fn35" type="footnote" n="35">Mt 28, 18-20.</note> interpretati: Christus non relinquit nos orphanos<note xml:id="fn36" type="footnote" n="36">Joh 14, 18.</note> etc., propterea male humanitatem ad divinitatis modum extendi; nam satis constare, quomodo alterum possit consequi alterum.</s>
					<s n="41" xml:lang="la" type="auto">Nam ubicunque Christus homo, qui est deus et homo, fuerit sive in virginali utero sive in cruce sive in sepulchro, dici posse deum illic fuisse idque propter unionem personalem.</s>
					<s n="42" xml:lang="la" type="auto">At non e diverso proprie loquendo atque non nisi propter idiomatum comunicationem<note xml:id="fn37" type="footnote" n="37">Siehe Gerhard Ludwig <hi>Müller,</hi> Art. Idiomenkommunikation, in: LThK<note type="sup">3</note> V 403-406.</note> priores locutiones admitti; nam hominem esse finitum, deum vero eternum; et quod homo non ad modum dei<pb type="edition" next="76"/> extendatur, satis angelorum verba aput sepulchrum ad mulieres<note xml:id="fn38" type="footnote" n="38">Mt 28, 5-7 par.</note> a Christi resurrectione, cum iam glorificato esset corpore, et post ascensionem ad Gallileos<note xml:id="fn39" type="footnote" n="39">Apg 1, 11.</note> testari.</s>
					<s n="43" xml:lang="la" type="auto">Ipsos itaque dogma inusitatum et Eutychianorum sententiae conforme obtrudere, adhortandos itaque esse, ut cessent, arguendos quoque, ut intelligant et agnoscant etc.</s>
				</p>
				<p>
					<s n="44" xml:lang="la" type="auto">Est et alia causa, Bullingere doctissime, qua contionatores nostros plurimum offendi: D. <persName>Sebastianus</persName><note xml:id="fn41" type="footnote" n="41"><persName>Sebastian Meyer</persName>.</note> legerat hic pro colloquio epistolam ad Chorinthios et omnino absque ulla mentione vocis „ministerii“ vel „simboli“ referebat nos e calice, quem minister porrigeret, bibere ipsum sanguinem domini nostri Iesu Christi, qui e latere in cruce pendentis effluxit<note xml:id="fn42" type="footnote" n="42">Siehe <persName>Sebastian <hi>Meyer</hi></persName>, In utranque d. Pauli epistolam ad Corinthios commentarii, Frankfurt, <persName>Peter Braubach</persName>, 1545/46 (VD 16M 5117), f. 73v. (zu 1 Kor 10, 16): "Eorum iuxta Chrysostomum huiusmodi est sententia: Quid est in calice, id est, quod a latere fluxit, et illius sumus participes."</note>.</s>
					<s n="45" xml:lang="la" type="auto">Et quia hoc non semel ingeminasset similiterque de pane affirmasset ipsum esse corpus Christi emphasim per pronomina demonstrativa exprimendo<note xml:id="fn43" type="footnote" n="43">AaO, f. 85r.-v. (zu 1 Kor 11, 26): "Panem hunc et calicem hunc dicit, non simpliciter panem et calicem, ut ad eum panem, eum calicem referamus, quem paulo ante verbis Christi corpus domini, sanguinem domini dixerat."</note> etc., quam cum hic typis excudi procurabant,<note xml:id="fn44" type="footnote" n="44">Dass eine Drucklegung schon länger geplant war, lässt sich auch aufgrund von <persName>Meyers</persName> Widmungsvorrede an Rat und Kirche von <placeName>Bern</placeName> vom 1. August 1543 vermuten.</note> ut ex editis saltem Lutherani putaremur, ubi mihi videnda offerebantur, quod et ipse ad prelum a senatu sim<pb type="scan" next="136r."/> ordinatus ad examinanda, que prelo comittuntur,<note xml:id="fn45" type="footnote" n="45"><persName>Rümlang</persName> war 1539 zusammen mit <persName>Peter Kunz</persName>, <persName>Hans Rudolf von Graffenried</persName> und <persName>Anton Noll</persName> zum Mitglied der neu geschaffenen Zensurbehörde ernannt worden; s. Adolf <hi>Fluri,</hi> <persName>Mathias Apiarius</persName>, der erste Buchdrucker <placeName>Berns</placeName> (1537-1544), in: Neues <placeName>Berner</placeName> Taschenbuch auf das Jahr 1897, <placeName>Bern</placeName> 1896, S. 226.</note> ego sententia examinata prohibui et nolui, ut <persName>Apiarius</persName> procederet.</s>
					<s n="46" xml:lang="la" type="auto"><persName>Sulzerus</persName><pb type="edition" next="77"/> agebat correctorem, et quamvis me neglecto sex pagine essent impresse et, quasi ego parum valerem, concionatores perrumpere vellent, ego restiti et vetavi et iussi <persName>Apiarium</persName> desistere, alias ipsum experturum etiam absoluto libro omnia illi auferri, ad hoc quoque mulctam persoluturum.</s>
					<s n="47" xml:lang="la" type="auto"><persName>Conzenus</persName><note xml:id="fn47" type="footnote" n="47"><persName>Peter Kunz</persName>.</note> me adibat precando: „Permitte excudi; nos simul erimus et te tuebimur.“</s>
					<s n="48" xml:lang="la" type="auto">Ego dicebam: „Nolo quicquam contra conscientiam meam, quod in fraudem veritatis cedat, admittere.“</s>
					<s n="49" xml:lang="la" type="auto">Ob hoc gravissime quoque adversum me commoti sunt; nam unus senator, signifer a Gravenried<note xml:id="fn48" type="footnote" n="48"><persName>Hans Rudolf von Graffenried</persName>.</note>, in meam cedebat sententiam, Nollius<note xml:id="fn49" type="footnote" n="49"><persName>Anton Noll</persName>.</note> tamen in <persName>Conzeni</persName>, nec ausi sunt ad senatum referre.</s>
					<s n="50" xml:lang="la" type="auto">Abstulerunt itaque impressas paginas et nescio quorsum miserunt; sed nondum ad cęnę negotium pervenerant, quę etiam non levis est causa, quod me persequantur etc.</s>
				</p>
				<p>
					<s n="51" xml:lang="la" type="auto">Volo paucis addere, quę a vobis prestanda viderentur, ut <persName>Erasmus</persName> apud nos sublevaretur et vos nostri essetis patroni.</s>
					<s n="52" xml:lang="la" type="auto">Haberetis iam occasionem exuberantissimam ob <persName ref="p18889">Lutheri</persName> scriptum criminosum et calumniosum ad <persName ref="p5295">Froschouerum</persName>, quod, quia a multis descriptum per omnium manus volitat et quia derogat vestris sudoribus, imo divinę veritati per vos nobis elaboratę, non privatum mihi, sed abunde publicum videtur, nimium tacere et dissimulare et ad tanta probra elinguem esse mihi non adprobatur.</s>
					<s n="53" xml:lang="la" type="auto">Si<persName ref="p18198">Bucero</persName> levissima offertur occasio, statim arripit eam omnemque movet lapidem, ut conatus suos efficiat.</s>
					<s n="54" xml:lang="la" type="auto">Videretur itaque referre vestri nominis, dignitatis et nostrę tranquillitatis, ut res ad vestratem senatum<pb type="edition" next="78"/> referetur[!] et legatio ad <placeName>Scaphus[ienses]</placeName>, Sangall[enses], <placeName>Bielens[es]</placeName>, nos quoque et demum ad Basilienses mitteretur te quoque adhibito, <persName>Erasmo Fabritio</persName><note xml:id="fn52" type="footnote" n="52"><persName>Erasmus Schmid</persName>.</note> et <persName>Gvalthero</persName>, ut contiones et institutiones haberetis in senatu et pro contionibus demonstrando, quid<pb type="scan" next="136v."/> sub hoc prętextu veneni lateat, quantum canonicis scripturis deroget et quam abominandam heresim nutriat et foveat.</s>
					<s n="55" xml:lang="la" type="auto">Et quia fama ad vos pervenerit, quod et de ea re inter nostros concionatores controvertatur vel dissidia fuerint, vobis id dolere, quod quidam a sententia disputata et <persName ref="p18889">Luthero</persName>, principibus quoque Saxonie scriptis et conventis ac pactis cedere velint; si modo ita sit, vos itaque munitos verbo dei ab hac sententia, quam et breviter explicare, divina ope non cessuros.</s>
					<s n="56" xml:lang="la" type="auto">Somniant enim nescio quam metaphysicam corporis sine dimensionibus exhibitionem et applicationem, cum tamen fides non sit sine effectu, cuius finis est salus nostrarum animarum, 1. Pet. 1.<note xml:id="fn54" type="footnote" n="54">1 Petr 1, 9.</note></s>
				</p>
				<p>
					<s n="57" xml:lang="la" type="auto">Virtute enim dei, id est a spiritu sancto custodimur per fidem ad salutem;<note xml:id="fn55" type="footnote" n="55">1 Petr 1, 5.</note> huius virtutis effectus et potentia Ro.</s>
					<s n="58" xml:lang="la" type="auto">8<note xml:id="fn56" type="footnote" n="56">Röm 8, 1-27.</note> satis explicatur.</s>
					<s n="59" xml:lang="la" type="auto">Privare itaque videntur spiritum sanctum suo munere, et omnia in hanc actionem annectunt commemorationis, ut symbolis gratiam affigere videantur etc.</s>
					<s n="60" xml:lang="la" type="auto">Confido nemine refragante omnes vobis subscripturos, et sic tandem apud nos <placeName>Helvetios</placeName> ista disceptatio tolleretur, neque propterea vobis tacendum est.</s>
				</p>
				<p>
					<s n="61" xml:lang="la" type="auto">Expende, queso, diligenter.</s>
					<s n="62" xml:lang="la" type="auto">Fortassis magistratibus omnibus placeret, ut docti ex<placeName>Helveticis</placeName> pagis Christum agnoscentibus convenirent et<pb type="edition" next="79"/> totum negotium componeretur, ut sciremus, quicquid alieni et exteri machinarentur, nos quoque munitos esse et pares.</s>
					<s n="63" xml:lang="la" type="auto">Vellem synodum ministrorum Helveticorum haberi, quo tandem Bucerianę offutię excluderentur, compesceretur et <persName>Myconius</persName>, qui scrutari nos debere modum praesentię interminatur et vetat,<note xml:id="fn57" type="footnote" n="57">Ob sich <persName>Rümlang</persName> auf einen nicht erhaltenen Brief von <persName>Myconius</persName> bezieht, bleibt offen; zur aktuellen Kontroverse um dessen Abendmahlslehre s. bes. unten <ref target="file11892">Nr. 1846</ref>.</note> cum tamen crescere debeamus in omnem opulentiam certę persuasionis intelligentię Col. 2 [2. 6-23].</s>
					<s n="64" xml:lang="la" type="auto">Vos, qui in conspicuo estis loco, harum rerum curam suscipere oportet.</s>
					<s n="65" xml:lang="la" type="auto">Salutato, quęso, omnes doctos et scribe, quae tibi facienda videantur.</s>
					<s n="66" xml:lang="la" type="auto">Nam duntaxat huius rei causa et <persName>Gesnero</persName><note xml:id="fn58" type="footnote" n="58"><persName>Konrad Gessner</persName>.</note> peccuniam administrando misi hunc nuncium.</s>
					<s n="67" xml:lang="la" type="auto">Intellexisti, quam causam <persName>Sultzerus</persName> articulorum Neocomensium exposuerit;<note xml:id="fn60" type="footnote" n="60">Oben Z. 2-23.</note> at nuper scripsit Tosanus<note xml:id="fn61" type="footnote" n="61"><persName>Pierre Toussain</persName>.</note> commendatitias literas pro fratre quodam in hec verba<note xml:id="fn62" type="footnote" n="62">Gedruckt (nach der vorliegenden Abschrift <persName>Rümlangs</persName>) in: John <hi>Viénot,</hi> Histoire de la réforme dans le Pays de <placeName>Montbéliard</placeName> depuis les origines jusqu'a la mort de <persName>P. Toussain</persName>, 1524-1573, Paris 1900, Bd. H, S. 27, Nr. 18.</note>:</s>
				</p>
				<p>
					<s n="68" xml:lang="la" type="auto"><pb type="scan" next="137r."/>„Vigilantissimis ecclesię <placeName>Bernensis</placeName> pastoribus, dominis ac fratribus nostris observandissimis.</s>
				</p>
				<p>
					<s n="69" xml:lang="la" type="auto">Huic fratri nostro libellum ceremoniarum ducatus <placeName>Wirtenbergensis</placeName> vobis communicandum dedimus, quod eas ceremonias hic nobis quoque<pb type="edition" next="80"/> obtrudere velint, et vestram ceterorumque <placeName>Helvetię</placeName> fratrum super his sententiam audire vehementer cupimus,<note xml:id="fn65" type="footnote" n="65">Zu den (nicht erhaltenen) Stellungnahmen mehrerer deutschsprachiger Kirchen s. <persName>Toussain</persName> an <persName>Guillaume Farel</persName>, 10. Dezember 1543 (Corr. des réformateurs IX 130f, <ref target="file11361">Nr. 1318</ref>). Aus Zürich schrieb <persName>Theodor Bibliander</persName> an <persName>Toussain</persName>; s. unten <ref target="file11888">Nr. 1842</ref>, 75f.</note> quod nihil sane recipere vellemus, quod boni viri glorię dei ecclesieque Christi edificationi adversari iudicarent.</s>
				</p>
				<p>
					<s n="70" xml:lang="la" type="auto">Montbelgardi, 7. novembris 1543.</s>
				</p>
				<p>
					<s n="71" xml:lang="la" type="auto">Vester obsequentissimus frater <persName>Petrus<lb/> Tossanus</persName> suo et fratrum suorum nomine.“</s>
				</p>
				<p>
					<s n="72" xml:lang="la" type="auto">Hoc mihi parum cum <persName>Sultzeri</persName> causis convenire videtur.</s>
					<s n="73" xml:lang="la" type="auto">Ita agunt nobiscum nequiter et fictitiis verbis, interim multos in suam sententiam pertrahunt.</s>
				</p>
				<p>
					<s n="74" xml:lang="la" type="auto">Itaque et de hisce ceremoniis agendum videretur, quod, nisi tempestive medela adhibeatur, incurabilis, vereor, reddetur contagio.</s>
					<s n="75" xml:lang="la" type="auto">Boni consule omnia.</s>
				</p>
				<p>
					<s n="76" xml:lang="la" type="auto">Datum 29. ianuarii anno 1544.</s>
				</p>
				<p>
					<s n="77" xml:lang="la" type="auto">Rescribe, quęso, ut consultare possimus de modo agendi negotii Christi.</s>
				</p>
				<p>
					<s n="78" xml:lang="la" type="auto">Buceriani magis magisque urgent suam sententiam et promovent, quantum possunt.</s>
				</p>
				<p>
					<s n="79" xml:lang="la" type="auto"><persName>Conzenus</persName> iam conflictatur adversa valetudine gravi; credo putridam esse synocham<note xml:id="fn66" type="footnote" n="66">Ein mit Fäulnis verbundenes Fieber; s. Henricus Ludovicus <hi>Blumenthal,</hi> De febrium divisione succincta expositio, Diss. med. Dorpat, Mitau 1826, S. 52f. - <persName>Kunz</persName> erlag seiner Krankheit am 11. Februar; s. <bibl>Rudolf</bibl> <hi>Dellsperger,</hi> Art. <persName>Kunz</persName>, Peter, in: <bibl>HLS</bibl> VII 510.</note>.</s>
				</p>
				<p>
					<s n="80" xml:lang="la" type="auto">Vale.</s>
					<s n="81" xml:lang="la" type="auto">Salutat te <persName>Erasmus</persName>, et omnes cordati omnes vos salutant.</s>
					<s n="82" xml:lang="la" type="auto">Saluta Hagium<note xml:id="fn67" type="footnote" n="67">Gemeint ist <persName>Johannes Haab</persName>.</note> consulem, <persName ref="p6155">Lavaterum</persName><note xml:id="fn68" type="footnote" n="68"><persName>Hans Rudolf Lavater</persName>.</note> questorem etc.</s>
				</p>
				<p>
					<s n="83" xml:lang="la" type="auto">Accepi libros et literas <placeName>Lausannam</placeName> mittenda,<note xml:id="fn69" type="footnote" n="69">Zu Bullingers Sendung an <persName>Celio Secondo Curione</persName> s. unten <ref target="file11910">Nr. 1864</ref>, 1-3, und dessen Antwort vom 6. Mai (unten <ref target="file11955">Nr. 1908</ref>, 2f, Anm. 1).</note> at non nactus, qui librum vehere velit, apud me adhuc est.</s>
					<s n="84" xml:lang="la" type="auto">Brevi nostris famulis dabo.</s>
					<s n="85" xml:lang="la" type="auto">Vivit adhuc Celius etc.</s>
				</p>
				<p>
					<s n="86" xml:lang="la" type="auto">Tuus <persName>Eberardus a Rumlang</persName>.</s>
				</p>
				<p>
					<note type="address">[Adresse auf der Rückseite:]</note>
					<s n="87" xml:lang="la" type="auto">Vigilantissimo et fidelissimo simulque doctissimo viro domino Heinricho Bullingero, ecclesiastę Tigurino primario, domino et patrono suo semper observando.</s>
				</p>
			</div>
		</body>
	</text>
</TEI>
