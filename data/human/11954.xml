<TEI xmlns="http://www.tei-c.org/ns/1.0" xml:id="file11954" type="Brief" source="HBBW" n="1907">
	<teiHeader xml:lang="de">
		<fileDesc>
			<titleStmt>
				<title subtype="file">Ambrosius Blarer (Blaurer) / Konstanz AN Heinrich Bullinger, 5. Mai 1544</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="de">
		<body>
			<div xml:id="div1" corresp="regest1">
				<p>
					<s n="1" xml:lang="de" type="auto">Fürgeliepter herr und vertrauwter bruͦder.</s>
				</p>
				<p>
					<s n="2" xml:lang="de" type="auto">Es sytzt yetzund ain edelman, ist ain lediger Knöringer, genant <persName>Jörg Knöringer</persName> im Turgöw, nitt weyt von unser statt uff der Blaicke<note xml:id="fn4" type="footnote" n="4">Vielleicht ist damit <placeName>Bleiken</placeName> (Sulgen, Kt. <placeName>Thurgau</placeName>), 15 Kilometer südlich von <placeName>Konstanz</placeName>, gemeint.</note>; ist vor allweg ain frantzösischer hoptman gewesen und rych by dem Frantzosen<note xml:id="fn5" type="footnote" n="5"><persName>König Franz I.</persName></note> worden.</s>
					<s n="3" xml:lang="de" type="auto">Yetzund aber ist er kaiserisch und diß nechstverruckt tag widerum dem kaiser<note xml:id="fn7" type="footnote" n="7"><persName>Karl V.</persName></note> zuͦ in den krieg geritten.</s>
					<s n="4" xml:lang="de" type="auto">Nun ist uff gestert ain kaiserischer bott komen für sein huß; ist die frauw<note xml:id="fn10" type="footnote" n="10"><persName>Anna, geb. von Schienen</persName>. Zu ihr vgl. Amerbach, Korr. IX/1 22f.</note> nitt anhaim gewesen.</s>
					<s n="5" xml:lang="de" type="auto">Der bott aber hat brieff an inn gehapt mitt gellt, und ist ainer von Altnouw im Turgöw<note xml:id="fn12" type="footnote" n="12"><placeName>Altnau</placeName>, Kt. <placeName>Thurgau</placeName>.</note> da fürgangen, hat den potten anfachen fragen, was er da schaffe; der hat im von der sach gesagt, von deren wegen er da sey.</s>
					<s n="6" xml:lang="de" type="auto">Das hat der paur von Altnouw in sin or genommen, ist gen Creutzlingen kommen, hats da ettlichen anzögt, under denen ouch ain landtgricht knecht gewesen.</s>
					<s n="7" xml:lang="de" type="auto">Wie nun der bott, nach dem er ain weyl bey dem hauß gewartet hat und nieman kommen, widerum<pb type="edition" next="228"/> der statt zuͦ gangen und gen Creutzlingen kommen ist, hat man inn angenommen und gen Frowenfeld gefüret, im allda den brieff und das gellt genommen und inn faren lassen etc<note xml:id="fn15" type="footnote" n="15">Vgl. dazu <bibl>EA</bibl> IV/1d 376 b. 393 h.</note>.</s>
					<s n="8" xml:lang="de" type="auto">Davon ist nun vyl und mancherlay sag und rechnung, das ettlich sorgend, dis sach möcht ain anfang sein ains gantzen Schwytzerkriegs und der kaiser werde es dahin deuten, das die aidgnossen den ersten angriff thon und inn zum krieg geraitzt habind; ja sy wellend achten, seye des gellts nitt sonders vyl (wie wirs dann noch nitt wissen mögend), so söllte es wol allso ain angelegte sach sin, das man vyllicht ain anlasß habe geben wellen.</s>
					<s n="9" xml:lang="de" type="auto">Und diewyl ich solichs gehört und vernommen, das diß sach ouch von verstendigen alls weyt ermessen<note xml:id="fn19" type="footnote" n="19">ebenso folgenreich beurteilt.</note> wurt, wollt ich euch solichs unverzogelich anzögen, dann es möchte guͦt sein, das mitt dem landtvogt<note xml:id="fn20" type="footnote" n="20">Landvogt im <placeName>Thurgau</placeName> war <persName>Melchior Heinrich</persName>.</note> furderlich verschafft wurde, damitt er den brieff und das gellt des <persName>Knöringers</persName> frauwen zuͦstallte mitt anzögung, diewyl sich der bott etwas argwönig erzögt, hab ime ampts halb in disen löffen gepüren wellen, ine ze rechtfertigen etc., wie dann wol war ist etc.</s>
					<s n="10" xml:lang="de" type="auto">Darmitt keme man mitt glympff uß der sach; dann sollte vyllicht der kaiser oder ander leut von desßwegen den aidgnossen schreiben und sy erst allsdann verschaffen, das das gellt und der brieff widergeben, wurde etwas schympflich sein und allerlay red geperen, allso das es den andern weg vyl geschickter und glympfigere were.<pb type="scan" next="73"/></s>
					<s n="11" xml:lang="de" type="auto">Es tragend ouch ettlich verstendig leut sorg<note xml:id="fn27" type="footnote" n="27">tragend ... sorg: befürchten.</note>, diß handlung sollte wol ursach geben, das yetzund die straiffenden reuter im Hegöw<note xml:id="fn28" type="footnote" n="28">Der <placeName>Hegau</placeName> im Grenzgebiet des Kt. <placeName>Schaffhausen</placeName>.</note> hin und wider gegen den eweren, so dann die merckt besuͦchend, ouch solichs fürnemend und handelten, und allso bald auß ainem geringen anfang großer unrath enstönde.</s>
				</p>
				<p>
					<s n="12" xml:lang="de" type="auto">Daneben aber hette man guͦt fuͦg und recht, das man dem <persName>Knöringer</persName> sagen liesße: Die weyl er dermassen zuͦ kriegen gesynnet, das er dann da hinweg zieche und sein haushablich wesen anderschwa hette, und man der frauwen bevelch, das sy sich da dannen thäte.</s>
				</p>
				<p>
					<s n="13" xml:lang="de" type="auto">Wellt mir diß mein schreiben zuͦ guͦt halten.</s>
					<s n="14" xml:lang="de" type="auto">Ir hapt mir bevolchen, zewachen und nichts ze sparen am botten lon<note xml:id="fn30" type="footnote" n="30">Ein Brief mit dieser Aufforderung ist nicht erhalten.</note>.</s>
					<s n="15" xml:lang="de" type="auto">Diewyl mich dann diß sach ouch für etwas wichtigs angesechen, hab ichs euch unverzogenlich wellen zuͦ wissen thain, dann ewern schaden zuͦ warnen und wenden, byn ich von hertzen genaigt.</s>
					<s n="16" xml:lang="de" type="auto">Wann ir mir aber den bevelch widerum uffsagend oder<pb type="edition" next="229"/> mitt anderer maaß leuterend, das ich waiß, wie und in waß sachen ich euch allweg aigen botten schicken soll, will ich mich allerding darnach richten.</s>
				</p>
				<p>
					<s n="17" xml:lang="de" type="auto">Datum in grosser yl, <placeName>Costentz</placeName>, den 5. may um drey ur nach mittag anno 1544.</s>
				</p>
				<p>
					<s n="18" xml:lang="de" type="auto">B. A.</s>
				</p>
				<p>
					<s n="19" xml:lang="de" type="auto">Der andern botten bin ich uff morn mitt bschaid widerum von euch wertig<note xml:id="fn32" type="footnote" n="32">Die anderen Boten erwarte ich morgen mit Bescheid von euch.</note>.</s>
				</p>
				<p>
					<note type="attachment">[Beilage:]</note>
					<s n="20" xml:lang="de" type="auto"><pb type="scan" next="E__II__357a-708"/>Diser <persName>Knöringer</persName> ist ylends heruff von Spyer postiert<note xml:id="fn33" type="footnote" n="33">hat sich ... herbegeben.</note> und ain rosß zuͦ tod geritten, und zuͦ besorgen, wann im diß mär nach kommen, werde er glich widerum [y]lends gen <placeName>Spyr</placeName> postieren, brieff ausß bringen<note xml:id="fn34" type="footnote" n="34">rechtliche Ermächtigung erlangen.</note> oder vyllicht bevelch, das er etwan aidgnossen ouch angriffe; damit wurde sich dann alls unglick anheben.</s>
					<s n="21" xml:lang="de" type="auto">Daneben sagt man, das man Sigmunden von Landenberg, der dann yetz ouch von hinnen dem kaiser zuͦ enweg zogen wider miner herren satz und verpott, ainen wyngarten zuͦ Tegerwylen im Turgöw<note xml:id="fn37" type="footnote" n="37"><placeName>Tägerwilen</placeName> (Kt. Thurgau), etwa drei Kilometer südwestlich von <placeName>Konstanz</placeName>.</note> anfallen welle, und die weyl diser Sigmund den aidgnossen nitt verwandt, ouch diser wyngart nitt sein, sonder seiner hausfrauwen<note xml:id="fn39" type="footnote" n="39">Barbara im Steinhaus, Witwe des <persName>Georg von Hof</persName>. - Lit.: <bibl>Kindler von Knobloch</bibl> II 437.</note>, ist zuͦ besorgen, es möchte ouch etwas unrath daruß erwachsen.</s>
					<s n="22" xml:lang="de" type="auto">Were guͦt, das man in sölichem behuͦt[s]am und gewarsam handelte.</s>
				</p>
				<p>
					<s n="23" xml:lang="de" type="auto">Item es hat mir ain fürnemmer mann yetzund zuͦgeschriben,<note xml:id="fn40" type="footnote" n="40">Nicht in <persName>Blarer</persName> BW.</note> die reychstett werden wider die aidgnossen nichts handlen, habend ouch nitt wellen mittschreiben.</s>
					<s n="24" xml:lang="de" type="auto">Ausß welchen worten mögt ir selbs inferieren, was der anderen halb zuͦ gedencken seye.</s>
					<s n="25" xml:lang="de" type="auto">Es were ouch wol achtzuͦhaben, ob die stett<pb type="edition" next="230"/> in sonderhait in dem schreiben an die aidgnossen, von stenden beschechen<note xml:id="fn41" type="footnote" n="41">Der Brief der Reichsstände an die Eidgenossen vom 2. April 1544; s. oben <ref target="file11938">Nr. 1892</ref>, Anm. 16. Er wurde im Namen der Kurfürsten, Fürsten und der Reichsstände (nicht der Reichsstädte) verfasst.</note>, in der subscription ausgetruckt seyen oder nitt etc.</s>
				</p>
				<p>
					<s n="26" xml:lang="de" type="auto">Er schreibt weyter, zuͦ Zabern<note xml:id="fn42" type="footnote" n="42"><placeName>Saverne</placeName>, Dép. Bas-Rhin, <placeName>Frankreich</placeName>.</note> werde man musteren und von dannen den zug in Franckreich nemmen; der hertzog von Lutringen<note xml:id="fn43" type="footnote" n="43"><persName>Anton II. von Lothringen</persName> (1489-1544), der der französischen Krone eng verbunden war, aber dennoch nicht nur geographisch zwischen <placeName>Frankreich</placeName> und dem Kaiser stand. - Lit.: Peter G. <hi>Bietenholz,</hi> in: <bibl>Contemporaries</bibl> II 349.</note> wurt den basß geben<note xml:id="fn44" type="footnote" n="44">den basß geben: den Durchgang gestatten.</note>.<note xml:id="fn45" type="footnote" n="45">Siehe dazu <bibl>PC</bibl> III 487 mit Anm. 1.</note></s>
					<s n="27" xml:lang="de" type="manual">Gott schicks alles zum besten etc.</s>
				</p>
				<p>
					<s n="28" xml:lang="de" type="auto">Die sach uff dem rychstag<note xml:id="fn46" type="footnote" n="46">Der Reichstag zu <placeName>Speyer</placeName>.</note> steht yetz uff dem, das die stend sich nitt verglichen konnen, ob die bewilliget hilff wider Franckreych von den oberkaiten uss irem seckel bezalt oder uff den gmainen man gelegt solle werden.</s>
				</p>
				<p>
					<s n="29" xml:lang="de" type="auto"><persName>Brandenburg</persName><note xml:id="fn47" type="footnote" n="47">Kurfürst <persName>Joachim II. von Brandenburg</persName>.</note>, Mentz<note xml:id="fn48" type="footnote" n="48"><persName>Albrecht von Brandenburg</persName>, Erzbischof und Kurfürst von <placeName>Mainz</placeName>.</note> und Triern<note xml:id="fn49" type="footnote" n="49"><persName>Johann IV. Ludwig von Hagen</persName>, Erzbischof und Kurfürst von Trier.</note> wellends auff den gmainen man schlachen, die andern drey<note xml:id="fn50" type="footnote" n="50">Erzbischof <persName>Hermann von Wied</persName> von Köln, <persName>Ludwig V. von der Pfalz</persName> und <persName>Johann Friedrich von Sachsen</persName>.</note> churfursten ausß irem seckel, der mehrtail aber der stett ouch uff den gmainen mann; die andernn fursten beratschlagens noch<note xml:id="fn51" type="footnote" n="51">Vgl. dazu das Votenprotokoll des Kurfürstenrates in: RTA JR XV/2 503-534; <bibl>PC</bibl> II 487f.</note>.</s>
				</p>
				<p>
					<s n="30" xml:lang="de" type="auto">Unsers lieben herrgots wirt uff dem tag nienen gedacht; aber er wurt sy wol mitt der that ain mal erzögen, das sy innen werden, er seye danecht on ir beschriben da gewesen.</s>
				</p>
				<p>
					<note type="address">[Adresse auf der Rückseite:]</note>
					<s n="31" xml:lang="la" type="auto">Praestanti pietate et eruditione viro d. Heinricho Bullingero, suo venerando atque longe charissimo fratri.</s>
				</p>
			</div>
		</body>
	</text>
</TEI>
