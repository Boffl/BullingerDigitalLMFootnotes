<TEI xmlns="http://www.tei-c.org/ns/1.0" xml:id="file10936" type="Brief" source="HBBW" n="894">
	<teiHeader xml:lang="de">
		<fileDesc>
			<titleStmt>
				<title subtype="file">Joachim Vadian (von Watt) / [St. Gallen] AN Heinrich Bullinger, [17. September 1536]</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich ZB</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">[...] Videor fortasse tibi, Bullingere, more andabatarum in tenebris ventilare gladium<note xml:id="fn3" type="footnote" n="3"><persName>Hieronymus</persName>, De perpetua virginitate b. Mariae adversus Helvidium 5 (<bibl>MPL</bibl> XXIII 198); vgl. <bibl>Adagia</bibl>, 2, 4, 33 (<bibl>LB</bibl> II 533f).</note> nec habere antagonistam, quem feriam aut quocum pugnem, cum, quod contendo et postulo, nemo inficietur.</s>
					<s n="2" xml:lang="la" type="auto">Utinam ita esset nec essent, qui vetus illud agitatae humanitatis Christi incendium pergerent instaurare!</s>
					<s n="3" xml:lang="la" type="auto">Ut enim nihil dicam de scholasticis, qui carnem Christi veram speciei visibili sacramenti naturaliter unientes localem interim praesentiam negant et simul ubique, hoc est omnibus in ecclesiis, tale corpus Christi consecrari et sumi<pb type="edition" next="426"/> docent nec advertunt, quantopere carnis veritatem oppugnent, satis constat doctissimos anabaptistarum et linguarum etiam peritos non pauca dogmata veterum haeresium mira confidentia innovasse nec hodie deesse cum ingenio tum etiam doctrina praeditos, qui iisdem furiis agitati nihilo mitiora meditantur prioribus.</s>
					<s n="4" xml:lang="la" type="auto">Plerisque et contentio animos addit, dum altercandi libidine nihil non audent et undelibet converrunt de scripturis etiam tortis et iugulo attractis<note xml:id="fn4" type="footnote" n="4">im Sinne von: an den Haaren herbeigezogen.</note>, quo victoriam quocunque fuco parandam queant adipisci.</s>
				</p>
				<p>
					<s n="5" xml:lang="la" type="auto">Boni autem consulimus horum suspitionem, qui, cum viderent nos cum <persName>Augustino</persName> et veteribus corpus domini certo aliquo in loco esse asseverare, veriti, ne quid praefractius circa eucharistiam committeremus, vere adesse illi corpus domini et vere sumi in coetu docuerunt et simul vacuum usum signorum damnarunt.</s>
					<s n="6" xml:lang="la" type="auto">Non enim aliud nostri senserunt, quam quod ipsi sentiunt, etiamsi aliis atque aliis sermonum formulis variavimus, quae tamen et ipsae plus pepererunt dissentionis, quam hactenus e re pietatis fuerit.</s>
					<s n="7" xml:lang="la" type="auto">Utcunque autem ea res habeat, dicimus minime consequi, ut ad assertionem verae et locabilis naturae in Christo concedere opus habeamus Iesum Christum, deum et hominem, in omni coetu eucharistiam peragente vere et substantialiter atque etiam corporaliter non adesse - quod tamen multis per initia huius dogmatis disputati sentire visi sumus -, quandoquidem, ut sol ipse (qui eximia orbis creati pars et velut membrum vivi corporis existit) adesse etiam corporaliter reliquis mundi partibus dicitur vereque et cum efficatia vel ipsi terrae omnium infimae corporaliter adest<note xml:id="fn6" type="footnote" n="6">Das gleiche Bild gebraucht <persName>Bucer</persName> in seiner Retraktation zu Mt 26; s. unten Nr. 913, Anm. 8.</note>, sic et dominus Iesus, verus deus et verus homo, plenus omni virtute et efficatia, in quo thesaurus scientiae et sapientiae dei et gratiarum omnium inest, per hoc, quod naturali carnis suae communicatione ecclesiae suae de proximo est coniunctus in sacrę coenae ritu et visibili illa symbolorum contestatione vere, substantiabiter atque etiam corporaliter adesse et eo modo, quo se ipsum exhibuit, sumi<pb type="scan" next="||90v."/> a fidelibus dicatur et credatur.</s>
					<s n="8" xml:lang="la" type="auto">Quanquam non sic adesse coenae intelligitur, ut corporali sua conditione demissam aut attrectari aut omnino ullo sensu accipi possit, ne a ratione quidem aut carnis iuditio hoc modo deprehensus, sed fide sola illorum, qui verbo<pb type="edition" next="427"/> domini sunt instructi, praesens intelligitur et capitur.</s>
					<s n="9" xml:lang="la" type="auto">Est enim Christus persona gloriosa substantia immortali et aeterna duarum naturarum irrefragabili veritate unitus, quem qui vere capiunt, non aliter sumunt, quam qualis est, quique de carne eius vere edunt et vere de sanguine bibunt, aliter edere et potare dominum quam substantialiter et essentialiter non possunt.</s>
					<s n="10" xml:lang="la" type="auto">Docet haec omnia cogitantem ipsa fidei ratio et natura mysterii non nisi veritati nitentis, quae tamen adeo a carnali sensu et crudo esus et potus abhorret, ut non nisi spiritalem modum cibi illius et potus coelestis admittat.</s>
					<s n="11" xml:lang="la" type="auto">Non est enim verus esus nisi yen corporis in ecclesia nec alius sanguis, qui bibitur, nisi verus illius, qui seipso nutrit et pascit ecclesiam.</s>
					<s n="12" xml:lang="la" type="auto">Edimus quidem vere panem et vinum vere bibimus, caeterum non hoc fine, ut tam aestimemus signorum evidentiam quam rerum veritatem spectemus et sumamus.</s>
					<s n="13" xml:lang="la" type="auto">Harum enim gratia symbola consecrata per verbum et a domino sanctificata externo et visibili usu rituque in coetu recipimus.</s>
				</p>
				<p>
					<s n="14" xml:lang="la" type="auto">Haec habui etc.</s>
				</p>
			</div>
		</body>
	</text>
</TEI>
