<TEI xmlns="http://www.tei-c.org/ns/1.0" xml:id="file12121" type="Brief" source="GR" n="56">
	<teiHeader xml:lang="de">
		<fileDesc>
			<titleStmt>
				<title subtype="file">Johannes Pontisella d.J. / Chur AN Heinrich Bullinger, 22. Januar 1545</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Si cuiquam me aliquid vel voluptatis vel iucunditatis adferre possint literae, tum certe me nulli plures quam tibi, vir praestantissime Mecoenasque colendissime, debere faterer.</s>
					<s n="3" xml:lang="la" type="auto">Tanta enim tuorum erga me est meritorum multitudo, ut nihil eorum, quae vel iucunda vel utilia tibi esse possint, a me sine magno ingratitudinis crimine praetermitti queat.</s>
					<s n="4" xml:lang="la" type="auto">Sed quoniam meis literis ea suavitas non sit aspersa, ut quenquam eae iuvare delectareve possint, facile me ab ingratitudinis crimine abesse posse arbitror, etiamsi minus saepe hactenus ad te scripserim; imo veniam potius nunc mihi apud te deprecandam censeo, qui videlicet tibi, homini cum doctissimo, tum occupatissimo, illiteratis meis literis non verear obstrepere.</s>
					<s n="5" xml:lang="la" type="auto">Et tuae sane dignitatis excellentiam meae conditionis humilitati conferens primum a scribendo absterrebar; deinde vero humanitatem tuam, qua te erga infimae quoque conditionis homines praeditum esse cognoscebam, in animum revocans rursus in instituto confirmabar, quo videlicet calamo resumpto haec paucula ad te exararem.</s>
					<s n="6" xml:lang="la" type="auto">Cum autem ad te scribere susceperim, scholae, cui me praefectum scis, statum apperire tibi debebam; sed commodius fore putavi, ut eum ex domini Comandri, patroni mei singularis, literis, qui propediem ad te scripturus est, cognosceres.</s>
					<s n="7" xml:lang="la" type="auto">In praesentiarum autem hoc tantum significatum tibi volo ludum literarium nostrum tanto puerorum numero esse obrutum, ut his docendis erudiendisque duo soli sufficere nequeant.</s>
					<s n="8" xml:lang="la" type="auto">Vereor autem, ne Lemnium, quod et prius attentaverant, mihi obtrudere velint, si collaboratorem deposcam.</s>
					<s n="9" xml:lang="la" type="auto">Te itaque, domine humanissime, rogatum vellem, quo hac de re consuli nostro Curiensi Lucio Heym et domino <persName>Ioanni Traversio</persName> aliquid scribere digneris; idque si fiat, non est, quod amplius mihi metuam eos mihi Lemnio, homine impuro, molestos futuros.</s>
					<s n="10" xml:lang="la" type="auto">Authoritatem enim tuam, sat scio, reverebuntur.</s>
					<s n="11" xml:lang="la" type="auto">Domini commissarii, ut vocant, ad proxime futuras Paulinas nundinas convenient, si quid humanitati tuae scribere vacaret.</s>
					<s n="12" xml:lang="la" type="auto">Vale nunc, vir praestantissime Mecoenasque colendissime, meque tuae fidei semper commendatum habe.</s>
					<s n="13" xml:lang="la" type="auto">Dominus Comander salutem plurimam tibi in calce mearum literarum adseribere iussit Meis quoque verbis honestissimam uxorem tuam necnon liberos pulcherrimos quam officiosissime salutabis; domino quoque praeposito, Mecoenati meo singulari, caeterisque dominis meis colendissimis salutem meo nomine dicere digneris, oro.</s>
					<s n="14" xml:lang="la" type="auto">Vale iterum, domine observande.</s>
					<s n="15" xml:lang="la" type="auto">Datum Curiae Rhetorum, 11. kalendas Februarii, anno salutis etc. 45.</s>
				</p>
				<p>
					<s n="16" xml:lang="la" type="auto">Ioannes Pontesella, tui observantissimus.</s>
				</p>
				<p>
					<s n="17" xml:lang="la" type="auto">Clarissimo viro domino Heinrycho Bullingero, Tigurinae ecclesiae antistiti, domino ac Mecoenati suo colendissimo.</s>
				</p>
			</div>
		</body>
	</text>
</TEI>
