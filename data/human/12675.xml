<TEI xmlns="http://www.tei-c.org/ns/1.0" xml:id="file12675" type="Brief" source="HBBW" n="2628">
	<teiHeader xml:lang="de">
		<fileDesc>
			<titleStmt>
				<title subtype="file">Gabriel Kröttlin / Ravensburg AN Heinrich Bullinger, 16. Oktober 1546</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="de">
		<body>
			<div xml:id="div1" corresp="regest1">
				<p>
					<s n="1" xml:lang="de" type="auto">Gnad und frid von gott dem himlischen vatter durch Jesum Christum, seinen geliebten sun, unsern herren.</s>
					<s n="2" xml:lang="de" type="auto">Amen.</s>
					<s n="3" xml:lang="de" type="auto">Hochgelerter und erwurdiger herr und bruͦder in Christo Iesu, darumb ich (der ewer person unbekandt, aber auß ewern christenlichen schriften mich gleichwol ain schlechts mitglyd in Christo auß gottes gnaden erkenn) zuͦschreyb, treybt mich alain gottes eyfer und bruͦederliche lieb, zudem ich ouch durch dise zwen zaiger dises briefs, burgerskinder diser statt <placeName>Ravenspurg</placeName>, <persName>Hanßen Willing</persName> und <persName>Paulusen Urlaymacher</persName>, erbetten, sye bey ewer <pb type="edition" next="144"/> würd zu befurdren, und angesuͦcht byn.<note xml:id="fn5" type="footnote" n="5">Zu verstehen: erbetten und angesucht byn sye bey ewer würd zu befurdren.</note></s>
					<s n="4" xml:lang="de" type="auto">Welche, ain zeyt lang nit weyt von <placeName>Ravenspurg</placeName> in ainem stätlin (zu Walse<note xml:id="fn6" type="footnote" n="6"><placeName>Bad Waldsee</placeName> (Lkr. <placeName>Ravensburg</placeName>, Baden-Württemberg).</note> genampt) verschiner jaren auß ingebung und anraitzung etlicher iren zeytlichen guͦten gunnern<note xml:id="fn7" type="footnote" n="7">zeytlichen gunnern: in diesem Fall die Eltern.</note>, sich in ain clouster<note xml:id="fn8" type="footnote" n="8">Das Kloster der Augustinerchorherren in <placeName>Bad Waldsee</placeName>.</note> zu begeben, bewilgt (ouch sich darinnen dise zeyt erberlich<note xml:id="fn9" type="footnote" n="9">ehrbar; s. <bibl>Fischer</bibl> II 753.</note> und frumkklich<note xml:id="fn10" type="footnote" n="10">fromm; s. <bibl>Fischer</bibl> II 1779.</note> gehalten haben - anderß von inen nymands mit der warhait sagen kan; ist ouch mir anderß von inen nit bewußt), syen sye auß sunderer gnad gottes in dem selbigen clouster durch die gnad des hailigen gaists erleucht und zuͦ sollicher erkantnuß des lautren wort gottes komen, das sye vermerckt, dise ir beruͦfung im clouster (mer ain flaischlichs dann gaistlichs leben) nit auser gott, sunder menschlicher bauchsorg<note xml:id="fn12" type="footnote" n="12">Sorge für den Bauch (für das Zeitliche).</note> herkomen seye.</s>
					<s n="5" xml:lang="de" type="auto">Derhalb sich auß dem selbigen clouster abgesundert, herkomen und begerend, sich in anderen und christenlichern stand und dinst gotte[s] zu geben, namblich das rain, lauter, paur und war wort gottes zu lernen, das zu verkonden, der kirchen Chris[ti] zu dienen und sich in dem dinst gottes gentzlich gebrauch[en] zuͦ lassen; mich derhalb an ewer würd umb furschrift<note xml:id="fn14" type="footnote" n="14">Empfehlungsschreiben; s. <bibl>Fischer</bibl> II 1871f.</note> angeruͦfen.</s>
					<s n="6" xml:lang="de" type="auto">Demnach, so bit ich von der glori und eer gottes wegen, ouch auß bruederlicher trew, ewer würd welle dise zwen guthertzigen jungen man in irem christenlich[en] furhaben zu aufnung<note xml:id="fn15" type="footnote" n="15">Förderung; s. <hi>FNHDW</hi> II 582.</note> gottes glori, erbawung seiner kirchen und irem rechtgeschafnen christenlichen eyfer und selichen hail bedencken, sye darinnen befurdren und inen verholfen sein.</s>
					<s n="7" xml:lang="de" type="auto">Das beger ich (zudem, das es die bruederlich liebe<pb type="scan" next="51"/> von uns allen erfordret und es ouch gottes werckh ist) gantz fraintlich und willig umb ewer würd mit meinem armen gebett gegen gott dem almechtigen zu verdinen, etc.</s>
					<s n="8" xml:lang="de" type="auto">Mich <pb type="edition" next="145"/> darmit in ewer würd fleisigs gebett zu gott dem herrn gantz fraintlich bevolchen haben, etc.</s>
					<s n="9" xml:lang="de" type="auto">Datum <placeName>Ravenspurg</placeName>, auf 16. octobris im 46ten jar.</s>
				</p>
				<p>
					<s n="10" xml:lang="de" type="auto">Ewer würd mitbruͦder und glid in Christo Ihesu <persName>Gabriel Krötlin</persName>, statschreyber zu <placeName>Ravenspurgk</placeName>.</s>
				</p>
				<p>
					<note type="address">[Adresse auf f. 53b,v.:]</note>
					<s n="11" xml:lang="de" type="auto">Dem erwurdigen, hochgelerthen herren, herrn Heinrichenn Bullingern, ecclesiasten und predicanten der stat Zurch, meinem gunstigen, gepietenden, lieben herren und bruͦder in Christo.</s>
				</p>
			</div>
		</body>
	</text>
</TEI>
