<TEI xmlns="http://www.tei-c.org/ns/1.0" xml:id="file11886" type="Brief" source="GR-I" n="46">
	<teiHeader xml:lang="de">
		<fileDesc>
			<titleStmt>
				<title subtype="file">Philipp Gallicius (Saluz) / Chur an Heinrich Bullinger, 28. Januar 1544</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Philippus Gallicius Heinricho suo S. Est Nürenbergae <persName ref="p5644" cert="high">Iacobus Lemonius</persName>, vir Graece non male doctus literaturaeque in universum non ita contemnendae, natione Rhaetus, nostras inquam, professione medicus, doctoratus quoque titulo insignitus, et Nürenbergae a civitate illa salario aureorum Renensium 150 annuatim alitur, commendatus illis a Philippo Melanchtone.</s>
					<s n="2" xml:lang="la" type="auto">Ille, inquam, quum ante menses aliquot hic esset, libellum nobis exhibuit a se conscriptum de expedicione in Turcam, in qua fuit ipse.</s>
					<s n="3" xml:lang="la" type="auto">Eum cupiebat imprimi et publicari, si paulo correctior fieret per Latini sermonis non male gnarum aliquem - nam id ipsi non vacabat -, ita tamen, ut nomen ipsius non apponeretur, sed pocius sine nomine prodiret.</s>
					<s n="4" xml:lang="la" type="auto">Ego perlecto libello deprehendi lima eum opus habere neutiquam parva et certe multo disserciore, quam esset mea, cui commissum volebat illud oneris, adeo ut de edicione desperarim.</s>
					<s n="5" xml:lang="la" type="auto">Sed quum is flagitare non desinat, ut aedatur atque eciam in Germanicum transferatur, mitto id, quicquid est, ad te, non ut te oneratum eo velim, sed ut per te doctiori alicui, quorum istic copia vobis, tradatur ad elimandum utque edatur tacito nomine autoris, siquidem fieri potest.</s>
					<s n="6" xml:lang="la" type="auto">Sumptuum mihi nullam facit mencionem.</s>
					<s n="7" xml:lang="la" type="auto">Quod eum ad te mitto, causa est, quod te videtur inclamare in epistola ad me missa, quam hanc ob causam hic mitto ad te, facioque correctori ego potestatem per autorem mutandi, transponendi, delendi adeoque agendi, quicquid libitum fuerit, in hoc libello, in omnibus inquam, quae pertinent ad dictionem.</s>
					<s n="8" xml:lang="la" type="auto">Sin vero aedi non poterit, remittas huc ad me aut ad <persName ref="p396" cert="high">Ioannem Blasium</persName> Comandrumve, qui transmittent ad me; nam hodie ego relicta Vito nostro schola Ingadinam meam repeto, ubi non parvis excitatis tumultibus ab Italis quibusdam concionatoribus expector.</s>
					<s n="9" xml:lang="la" type="auto">Caeterum Viti et erudicio et diligencia placet; sed permanere eum diu hic vix mihi persuadeo.</s>
					<s n="10" xml:lang="la" type="auto">Vereor enim, ut barbariem ferre possit eorum, quibuscum ei maxime erit agendum.</s>
					<s n="11" xml:lang="la" type="auto">- Ex Italia certo fertur Turcam petere a Venetis urbes aliquot ac nominatim Brixiam, qua commode uti possit Mediolanum cum exercitu petens.</s>
					<s n="12" xml:lang="la" type="auto">Vale, vir bonis omnibus colendissime.</s>
					<s n="13" xml:lang="la" type="auto">Ex Curia, die 28. Ianuarii anni 1544.</s>
					<s n="14" xml:lang="la" type="auto"><persName ref="p396" cert="high">Ioannes Blasius</persName> propediem istuc veniet ad vos et consilium et auxilium a vobis petiturus, optimus frater.</s>
				</p>
				<p>
					<s n="15" xml:lang="la" type="auto">Idem totus tuus.</s>
				</p>
				<p>
					<s n="16" xml:lang="la" type="auto">Vera et erudicione et pietate praedito D. Heinricho Bullingero, viro bonis omnibus longe colendissimo.</s>
				</p>
			</div>
		</body>
	</text>
</TEI>
