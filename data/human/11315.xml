<TEI xmlns="http://www.tei-c.org/ns/1.0" xml:id="file11315" type="Brief" source="CR-5" n="788">
	<teiHeader xml:lang="de">
		<fileDesc>
			<titleStmt>
				<title subtype="file">Pierre Viret / Lausanne an Heinrich Bullinger, 15. Mai 1539</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">S. gratia et pax!</s>
					<s n="2" xml:lang="la" type="auto">Etsi non ignorem, meas literas indignas esse uc in conspectum prodeant doctorum virorum, ac eo esse genio, ut plus taedii afferant et molestiae quam voluptatis aut jucunditatis lectori, mihi tamen temperare non potui, quin iterum ad te scriberem, tua nimirum fretus humanitate, quae facit ut mihi, ea etiam abutenti, facile apud te paratam veniam esse putem.</s>
					<s n="3" xml:lang="la" type="auto">Primum me impulit Grynaeus, ut homo ignotus auderem tibi viro modis omnibus doctissimo obstrepere.</s>
					<s n="4" xml:lang="la" type="auto">Quod igitur peccatum est, illi adscribito, qui persuasit id ut saepius facerem, cum tibi non esset admodum his salutatoribus opus.</s>
					<s n="5" xml:lang="la" type="auto">Parui tamen, sperans fore, ut me quoque, anserem scilicet inter olores, non recusares in tuorum amicorum admittere numerum, aut saltem haerere aliqua in parte.</s>
					<s n="6" xml:lang="la" type="auto">An tibi redditae fuerint literae incertus sum; hoc tamen habeo persuasum, te eo esse ingenio et candore, ut omnia accepturus sis in partem meliorem ac boni consulturus etiam, si quid nobis imprudentius exciderit.</s>
					<s n="7" xml:lang="la" type="auto">Porro quae nunc me causa adigat, ut te rursum interpellem, forte parum in tempore, sic paucis accipe.</s>
				</p>
				<p>
					<s n="8" xml:lang="la" type="auto">Pius hic frater menses aliquot vixit apud nos, valde familiariter notus, praesertim Cunrado, cui convixit.</s>
					<s n="9" xml:lang="la" type="auto">Cum nunciaret se ad vos profecturum, commodam nactus occasionem, non potui praetermittere, quin ei aliquid ad te darem literarum.</s>
					<s n="10" xml:lang="la" type="auto">Vir est dignus sane qui bonorum omnium commendetur testimonio, quamvis nec illi opus sit commendatoriis epistolis, qui se abunde bonis omnibus commendaturus est, nec tu egeas commendatore qui eum tibi in tuam insinuet amicitiam, qui soles satis tua sponte omnes habere commendatissimos qui se Christi profitentur ex animo discipulos.</s>
					<s n="11" xml:lang="la" type="auto">Coegit me tamen res ipsa partim, ut meum erga pium fratrem testarer affectum, partim ut amicitiam nostram, si non refricarem, saltem auspicarer et excitarem.</s>
					<s n="12" xml:lang="la" type="auto">Is de statu rerum nostrarum testis oculatus et auritus, si quid est quod scire cupias, abunde referet.</s>
					<s n="13" xml:lang="la" type="auto">Nihil certe vidisti mansuetius et modestius unquam, aut a fastu magis alienum.</s>
					<s n="14" xml:lang="la" type="auto">Perplacent mihi ista ingenia, in quibus cum sancta eruditione relucet illa Christianae innocentiae et simplicitatis imago.</s>
					<s n="15" xml:lang="la" type="auto">Salutant te fratres omnes qui sunt apud nos.</s>
					<s n="16" xml:lang="la" type="auto">Ne graveris obsecro salutem dicere D. <persName ref="p8127" cert="high">Pellicano</persName>, <persName ref="p8171" cert="high">Bibliandro</persName>, <persName ref="p8412" cert="high">Megandro</persName>, <persName ref="p1753" cert="high">Leoni</persName> et reliquis fratribus meo nomine.</s>
					<s n="17" xml:lang="la" type="auto">Vale.</s>
					<s n="18" xml:lang="la" type="auto"><placeName ref="l280" cert="high">Lausannae</placeName>, 15 Maii 1539.</s>
					<s n="19" xml:lang="la" type="auto">Tuus ex animo <persName ref="p3429" cert="high">Petrus Viretus</persName>.</s>
				</p>
				<p>
					<s n="20" xml:lang="la" type="auto">Singulari eruditione ac pietate ornatiss.</s>
					<s n="21" xml:lang="la" type="auto">D. Henricho Bullingero, ecclesiastae vigilantiss.</s>
					<s n="22" xml:lang="la" type="auto">Tiguri.</s>
				</p>
			</div>
		</body>
	</text>
</TEI>
