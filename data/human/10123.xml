<TEI xmlns="http://www.tei-c.org/ns/1.0" xml:id="file10123" type="Brief" source="HBBW" n="94">
	<teiHeader xml:lang="de">
		<fileDesc>
			<titleStmt>
				<title subtype="file">Peter Huber / Winterthur AN Heinrich Bullinger, [9. Mai 1532]</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich ZB</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto"><persName>Petrus Huberus</persName> Heimrycho Bullingero S. P.</s>
				</p>
				<p>
					<s n="2" xml:lang="la" type="auto">Mihi propemodum accidisse video, doctissime Bullinger, atque Themistocli olim.</s>
					<s n="3" xml:lang="la" type="auto">Qui cum huc deventum esse cerneret, ut aut contra patriam suam de se optime meritam sumenda essent arma aut regem, apud quem honorifice susceptus exulabat, hostem suum faciendum, <foreign xml:lang="el">φάρμακον ἐφήμερον προσενεγκάμενος</foreign> κατέστρεψε, ut habet <persName>Plutarchus</persName>.</s>
					<s n="4" xml:lang="la" type="auto">Voluit fortissimus heros libentius mori quam egregia sua facta turpiter reliquum vitae suae spacium, quod exiguum restabat, ducendo contaminare.</s>
					<s n="5" xml:lang="la" type="auto">Quodcumque enim fecisset, turpitudine non caruisset.</s>
					<s n="6" xml:lang="la" type="auto">Itaque, ut meae res nactae sunt faciem, quid ego magis mihi conducibilius morte existimem, nunc non in promptu est dicere.</s>
					<s n="7" xml:lang="la" type="auto">Tanto enim me aere alieno oppressi istic literis operam navando, et hoc spe ampla salarii ex Durchgaeanorum coenobiis<note xml:id="fn4" type="footnote" n="4">Siehe Anm. 2.</note> a senatu Tigurino constituti, ut me eo philosophus ille<note xml:id="fn5" type="footnote" n="5">Anspielung auf <persName>Sokrates</persName> in den «Wolken» von <persName>Aristophanes</persName>.</note> Aristophanicus sua illa inferiori causa liberare, et si maxime cupiat, non possit.</s>
					<s n="8" xml:lang="la" type="auto">Aut enim inhoneste quaerenda est terra alio sole calens, aut creditoris vincula expectanda perpetuo duratura.</s>
					<s n="9" xml:lang="la" type="auto">Quod in infortunium me intrusit tuus ille senatus Tigurinus, qui me nunc suum auxilium acclamantem turpiter deseruit, cum tamen, quod magis dolendum, me multo indoctiores etiam aliquando in sui perniciem alat foveatque.</s>
					<s n="10" xml:lang="la" type="auto">Sed non mirum idiotas et <foreign xml:lang="el">άμουσους</foreign> hoc facere, cum et iis, qui studiorum columnae videri volunt, studiosi ipsi parum sint curae, quantumvis foris ad raucedinem usque reclamitent.</s>
					<s n="11" xml:lang="la" type="auto">Id inde maxime patet, Heimryche, quod omnes, qui istic politiori literaturae studuerunt,<pb type="edition" next="119"/> mecum nunc fortiter esuriant, cum interim Penelopes sponsi bene curata cute obambulant et rebus arduis passim praeficiantur.</s>
					<s n="12" xml:lang="la" type="auto">Haec obiter tibi scripsi hac suspicione carenti, ut mihi literis in hisce angustiis versanti consulas.</s>
				</p>
				<p>
					<s n="13" xml:lang="la" type="auto">Vale.</s>
				</p>
				<p>
					<s n="14" xml:lang="la" type="auto">Ex <placeName>Vituduro</placeName>, die ascensionis.</s>
				</p>
				<p>
					<note type="address">[Adresse auf der Rückseite:]</note>
					<s n="15" xml:lang="la" type="auto">Heimrycho Bullingero, fratri suo charissimo.</s>
				</p>
			</div>
		</body>
	</text>
</TEI>
