<TEI xmlns="http://www.tei-c.org/ns/1.0" xml:id="file11572" type="Brief" source="GR-I" n="28">
	<teiHeader xml:lang="de">
		<fileDesc>
			<titleStmt>
				<title subtype="file">Johannes Comander / Chur an Heinrich Bullinger, 7. Juni 1541</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratiam et vitae innocentiam a Domino.</s>
					<s n="2" xml:lang="la" type="auto">Literas humanitatis tuae ante dies quindecim accepi, colendissime Bullingere, quibus nos earum rerum, quae <placeName ref="l410" cert="high">Ratisbonae</placeName> aguntur, certiores reddidisti, illasque avidissime legimus, - Deus optimus faxit, ut, quae bono ordine coepta sunt, optima fruge finiantur -, denuoque praecamur, ut, si quae recentiora nactus fueris usque ad nostras nundinas, nobis ea impartiri non graveris.</s>
					<s n="3" xml:lang="la" type="auto">Ex Italia certi penitus nihil habemus.</s>
					<s n="4" xml:lang="la" type="auto">Romanus episcopus bello infestat comites de Columna, sed quibus modis ignoramus.</s>
					<s n="5" xml:lang="la" type="auto">In nundinis vero iam futuris ex Italis diligenter inquiram, ut certi quid ad te scribere queam.</s>
					<s n="6" xml:lang="la" type="auto">Praeterea a quodam fratre rogatus, ut pro se scriberem ad te; tu vero meam praesumptionem non aegre feras.</s>
					<s n="7" xml:lang="la" type="auto">Qui et ipse post aliquot dies Tigurum venturus est, vir pius, verbi Dei minister fidelis, de evangelio optime meritus, Zvinglii nostri conterraneus, filium habens plus minus quindecim annorum.</s>
					<s n="8" xml:lang="la" type="auto">Hunc apud nos Curiae per triennium studii gratia aluit gravibus expensis, gravioribus quidem, quam sacerdotiolum suum tenue ferre possit, adeo ut, si illi per annum unum viginti vel 24 aurei exponendi forent, sacerdotii sui dimidiam partem ablaturi essent.</s>
					<s n="9" xml:lang="la" type="auto">Rogamus itaque et praecamur, ut tuo interventu apud dominos reliquos ut saltem aliqua portione gravioribus expensis levatus ipse quoque additurus sit, quantum potest, quatenus puer bonis literis incumbere valeat Tiguri.</s>
					<s n="10" xml:lang="la" type="auto">Habet namque satis bona principia tum in Grecis tum Latinis literis, ut spes sit eum aliquando evangelio profuturum.</s>
					<s n="11" xml:lang="la" type="auto">Pater cum adulescentulo ex thermis Badensibus venturus est Tigurum haec ipse vobiscum agere conaturus.</s>
					<s n="12" xml:lang="la" type="auto">Fac igitur, vir optime, ut soles, ut puer, qui bonis auspitiis musis initiatus est, eas relinquere inopia non adigatur, et me semper ad quaevis imperata habebis promptissimum.</s>
					<s n="13" xml:lang="la" type="auto">Vale.</s>
					<s n="14" xml:lang="la" type="auto">Ex Rhetiae Curia, septimo idus Iunii 41.</s>
					<s n="15" xml:lang="la" type="auto">Salvos cupimus fratres omnes.</s>
					<s n="16" xml:lang="la" type="auto">Te quoque plurima salute impertire iussit dominus Ieorgius Vögeli <placeName ref="l457" cert="high">Constantiensis</placeName>, qui nunc Curiae suam exercet artem.</s>
					<s n="17" xml:lang="la" type="auto">Tibi deditissimus <persName ref="p654" cert="high">Ioannes Comander</persName>.</s>
				</p>
				<p>
					<s n="18" xml:lang="la" type="auto">Ornatissimo doctissimoque viro magistro Heinricho Bullingero, Tigurinae ecclesiae episcopo vigilantissimo, domino ac fratri suo cum primis observando.</s>
				</p>
			</div>
		</body>
	</text>
</TEI>
