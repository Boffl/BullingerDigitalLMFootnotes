<TEI xmlns="http://www.tei-c.org/ns/1.0" xml:id="file10684" type="Brief" source="HBBW" n="646">
	<teiHeader xml:lang="de">
		<fileDesc>
			<titleStmt>
				<title subtype="file">Heinrich Bullinger / Zürich AN Joachim Vadian (von Watt), 10. September 1535</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratiam et vitae innocentiam a domino.</s>
				</p>
				<p>
					<s n="2" xml:lang="la" type="auto">Apologiam<note xml:id="fn1" type="footnote" n="1">Von welcher Schrift die Rede ist, bleibt unklar.</note> recepi et, quae legi, non improbantur.</s>
					<s n="3" xml:lang="la" type="auto">Nondum vero legi omnia.</s>
					<s n="4" xml:lang="la" type="auto"><persName>Theodorus</persName><note xml:id="fn2" type="footnote" n="2"><persName>Theodor Bibliander</persName>.</note> ante me totum percurrit.</s>
					<s n="5" xml:lang="la" type="auto">Ei videtur scripsisse purius, quam hactenus huius legerit quicquam.</s>
					<s n="6" xml:lang="la" type="auto"><persName ref="p2305">Leo</persName><note xml:id="fn3" type="footnote" n="3"><persName ref="p6796">Leo Jud</persName>.</note> iam legit.</s>
					<s n="7" xml:lang="la" type="auto">Ab hoc recipiet <persName>Pellicanus</persName>, postremum ego, tum bona fide tibi restituetur.</s>
				</p>
				<p>
					<s n="8" xml:lang="la" type="auto"><pb type="edition" next="360"/>Doctor <persName>Capito</persName> a nobis nomine senatus <placeName>Argentoratensis</placeName> petebat, ne quid in <persName ref="p18889">Lutherum</persName> hisce Franckfurdiensibus nundinis evulgaremus<note xml:id="fn4" type="footnote" n="4">Zu <persName>Capitos</persName> Gesprächen in Zürich vgl. oben <ref target="file10673">Nr. 635</ref>, Anm. 12.</note>.</s>
					<s n="9" xml:lang="la" type="auto">Maiorem enim stabilioremque concordiae spem superesse hodie quam hactenus, id quod actis quibusdam cum doctore Gerione<note xml:id="fn5" type="footnote" n="5"><persName>Gereon Sailer</persName>.</note>, <placeName>Augustanorum</placeName> ad <persName ref="p18889">Lutherum</persName> legato, approbabat<note xml:id="fn6" type="footnote" n="6">Zur Zusammenkunft <persName>Sailers</persName> mit <persName>Luther</persName> s. oben <ref target="file10671">Nr. 633</ref>, Anm. 2.</note>: Hunc disertis verbis cum prolatis tum scriptis pollicitum esse concordiam se post hac non impediturum.</s>
					<s n="10" xml:lang="la" type="auto">Videre enim se, quod corda non ita longe lateque dissidiant, ut hactenus dissidere putavit etc.</s>
					<s n="11" xml:lang="la" type="auto">Hanc autem spem prorsus e medio per nos auferendam praedicabat, si pergamus quicquam hostilius in <persName ref="p18889">Lutherum</persName> scribere.</s>
					<s n="12" xml:lang="la" type="auto">Respondimus nos nihil parasse neque in <persName ref="p18889">Lutherum</persName> neque in alium quenquam virum bonum veritatisque amantem; imo plurimum abhorrere animos nostros ab istis convitiis, rixis et chartis dentatis<note xml:id="fn7" type="footnote" n="7">Die Redensart beruht auf einer mißverstandenen Stelle bei <persName>Cicero</persName>; vgl. <bibl>Adagia</bibl>, 3, 6, 87 (Opera omnia Desiderii Erasmi Roterodami II-6, Amsterdam-Oxford 1981, S. 384).</note> testabamur.</s>
					<s n="13" xml:lang="la" type="auto">Parare sane nos apologiam pro religione nostra<note xml:id="fn8" type="footnote" n="8">Zum "Apologeticus", den <persName>Bibliander</persName> im Auftrag der Zürcher Pfarrer verfaßte, s. oben <ref target="file10659">Nr. 621</ref>, Anm. 19.</note>, sed cum nullius iniuria, utpote qua innocentiam modo nostram toti orbi cupiamus testatam.</s>
					<s n="14" xml:lang="la" type="auto">Hactenus quidem silentio transiisse et pacientissimo stomacho concoxisse intolleranda convitia, verum re ipsa experiri nos, quod silentium nostrum et nobis et religioni nostrae fraudi sit.</s>
					<s n="15" xml:lang="la" type="auto">Vel ergo ipse curet, Schneppius et <persName ref="p17881">Brentius</persName> cum suis convitiari et innoxios traducere desinant, vel desinat ipse nostram remorari responsionem.</s>
					<s n="16" xml:lang="la" type="auto">Quod apologiam nostram attineat, paratos nos esse in gratiam senatus <placeName>Argentoratensis</placeName> prudentissimi aeditionem differre.</s>
					<s n="17" xml:lang="la" type="auto">Interim ipse curet solidis argumentis concordiae certam spem aperire et approbare.</s>
					<s n="18" xml:lang="la" type="auto">Id si non fiat, vulgaturos nos Apologeticum.</s>
					<s n="19" xml:lang="la" type="auto">Placuit <persName>Capitoni</persName> conditio, et magna quaedam sese facturum et impetraturum recepit.</s>
					<s n="20" xml:lang="la" type="auto">Utinam vir bonus eadem praestare possit!</s>
				</p>
				<p>
					<s n="21" xml:lang="la" type="auto">Tu vero, <persName>Vadiane</persName> doctissime, perge in tuo isto opere novo.</s>
					<s n="22" xml:lang="la" type="auto">Nil enim mihi continget gratius, quam si id brevi recipiam.</s>
				</p>
				<p>
					<s n="23" xml:lang="la" type="auto">Vale plurimum, et si quid habes, quod vel me vel Röystium<note xml:id="fn10" type="footnote" n="10">Bürgermeister <persName>Diethelm Röist</persName>.</note> scire refert, scribito<note xml:id="fn11" type="footnote" n="11">Ein entsprechender Brief <persName>Vadians</persName> ist nicht erhalten.</note>.</s>
				</p>
				<p>
					<s n="24" xml:lang="la" type="auto"><pb type="edition" next="361"/>Tiguri, 10. septembris 1535.</s>
				</p>
				<p>
					<s n="25" xml:lang="la" type="auto">H. Bullingerus tuus.</s>
				</p>
				<p>
					<note type="address">[Adresse auf der Rückseite:]</note>
					<s n="26" xml:lang="la" type="auto">Clarissimo viro doctori <persName>Ioachimo Vadiano</persName>, patrono suo suspiciendo.</s>
				</p>
			</div>
		</body>
	</text>
</TEI>
