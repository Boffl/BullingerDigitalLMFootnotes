<TEI xmlns="http://www.tei-c.org/ns/1.0" xml:id="file11748" type="Brief" source="HBBW" n="1703">
	<teiHeader xml:lang="de">
		<fileDesc>
			<titleStmt>
				<title subtype="file">Heinrich Bullinger, Kaspar Megander (Großmann), Rudolf Gwalther (Walter, Gualtherus, Walthart) d.Ä., Erasmus Schmid (Fabricius), Konrad Pellikan (Kürschner) / Zürich AN Johannes Oporin(us, Herbster), 14. Dezember 1542</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Basel StA</bibl>
				</sourceDesc>
		</fileDesc>
		</teiHeader>
	<text xml:lang="de">
		<body>
			<div xml:id="div1" corresp="regest1">
				<p>
					<s n="1" xml:lang="de" type="auto">Gnad und frid von gott dem vatter durch unsern herren Jesum.</s>
				</p>
				<p>
					<s n="2" xml:lang="de" type="auto">Wolgelerter, insonders vertrüwter und fürgeliepter herr und bruͦder, wir habend mitt fröüden vernommen,<note xml:id="fn1" type="footnote" n="1">Die Nachricht war durch <persName>Johannes Fries</persName> an <persName>Theodor Bibliander</persName> gelangt, wie aus dem unten Anm. 9 erwähnten Brief des letzteren hervorgeht.</note> das ein ersammer radt der statt <placeName>Basel</placeName> üch die hoffnung uffgethon habe, mögind ir yemandts anckommen,<note xml:id="fn2" type="footnote" n="2">falls ihr jemand finden könnt.</note> der sinen namen für den Alcoran setze<note xml:id="fn3" type="footnote" n="3">der als Herausgeber zeichnen würde.</note> und das buͦch in sinem namen, one üwers und vorab der statt <placeName>Basel</placeName> namens mäldung<note xml:id="fn4" type="footnote" n="4">Erwähnung.</note>, uußgonn lasse, wölle er üch die buͤcher zuͦ verkouffen heruß lassen.</s>
					<s n="3" xml:lang="de" type="auto">Dann<note xml:id="fn6" type="footnote" n="6">Weiter [hat].</note> ouch unser lieber herr und bruͦder <persName>Theodorus Bibliander</persName>, heiliger gschrifft in der kylchen Zürych läser<note xml:id="fn7" type="footnote" n="7">Lektor (Professor am Lektorium).</note> und unser getruwer lerer, uns eroffnet<note xml:id="fn8" type="footnote" n="8">bekannt gegeben.</note>, das er deß fürnemmens sye, sich dar<pb type="edition" next="274"/> zuͦgäben,<note xml:id="fn9" type="footnote" n="9">dass er beabsichtige, sich zur Verfügung zu stellen (vgl. dazu <persName>Biblianders</persName> Brief an <persName>Oporin</persName> vom selben Tag, gedruckt in: <hi>Hagenbach,</hi> Koran 322-326).</note> das sin namm für das buͦch gesetzt, der gstallt, wie es ein ersamme obergkeit begärt, diewyl er doch eigentlich<note xml:id="fn10" type="footnote" n="10">tatsächlich.</note> diß buͦchs, das es truckt, urhab<note xml:id="fn11" type="footnote" n="11">Urheber.</note> sye und grosse arbeit mitt <foreign xml:lang="la">collatione exemplarium</foreign> gehept<note xml:id="fn12" type="footnote" n="12">Zu <persName>Biblianders</persName> Editionsarbeit s. bes. <hi>Bohzin.</hi> Koran 181. 221-262.</note> etc.</s>
					<s n="4" xml:lang="de" type="auto">Welchs alles er nitt one unser vorwüssen thuͦn wölle, sidmal<note xml:id="fn13" type="footnote" n="13">da.</note> er ouch anfangs<note xml:id="fn14" type="footnote" n="14">von Anfang an.</note> mitt unserm wüssen und radt gehandlet habe etc.</s>
				</p>
				<p>
					<s n="5" xml:lang="de" type="auto">Sölicher sin fürtrag und fürnemmen hatt uns nitt können mißfallen, diewyl wir gruntlich wüssend, was grosser arbeit, flyß und muͤy er mitt genamptem buͦch gehept, ouch damitt nieneruff anders<note xml:id="fn15" type="footnote" n="15">auf nichts anderes.</note> gesähen dann uff die eer gottes, namlich das dem schantlichen dürggischen glouben abbrochen<note xml:id="fn16" type="footnote" n="16">Einhalt geboten.</note> und gewert und der heilig christen gloub geuffnet<note xml:id="fn17" type="footnote" n="17">gefördert.</note> werde.</s>
					<s n="6" xml:lang="de" type="auto">Wir sind ouch guͦter hoffnung, ein ersammer radt zuͦ <placeName>Basel</placeName> werde sich genampten h[errn] <persName>Theodori</persName> namens und erbietens vernuͤgen lassen,<note xml:id="fn18" type="footnote" n="18">sich zufrieden geben.</note> diewyl doch er eigentlich der urheber ist, ouch ein guͦten und herrlichen namen hatt durch alle kylchen, sines ampts und ouch besonderer hohen gaaben halben, imm von gott rychlich verlyhen.</s>
				</p>
				<p>
					<s n="7" xml:lang="de" type="auto"><pb type="scan" next="125v."/>Ob aber ye sin namm by ettlichen noch nitt so gar beckandt were, das wir doch nitt gedencken könnend,<note xml:id="fn19" type="footnote" n="19">was wir uns aber nicht vorstellen können.</note> unnd deßhalb wölte vermeint werden, es were an einer einigen<note xml:id="fn20" type="footnote" n="20">einzigen.</note> person noch nitt genuͦg, gäbend wir üch warhaffticklich und guͦter meynung zuͦ verstan<note xml:id="fn21" type="footnote" n="21">zu wissen.</note> mitt gegenwirtiger geschrifft, das genampter unser lieber herr und bruͦder <persName>Theodorus</persName> sölichs thuͦt mitt unser aller einhälligem radt und vorwüssenn und deßhalb uns alle und yeden insonders zuͦ biständern hatt;<note xml:id="fn22" type="footnote" n="22">uns alle und jeden einzelnen als Rechtsbeistand hat.</note> begärend ouch von gantzem hertzen des guͦten wercks, damitt der heilig christen gloub geschirmpt und der schantlich türggisch und antichristisch widerfochten wirt, teilhafft zuͦ werden, und so ferr es die billickeit und grächtickeit erliden möchte,<note xml:id="fn23" type="footnote" n="23">zuließe.</note> ouch nodtwendig were, möchtend wir lyden,<note xml:id="fn24" type="footnote" n="24">wären wir einverstanden.</note> das ouch unsere namen darfür gesetzt wurdint.</s>
					<s n="8" xml:lang="de" type="auto">Es ist aber weder billich noch rächt, dass die in der vereerung und imm lob der guͦthaat<note xml:id="fn25" type="footnote" n="25">der guten Tat.</note> glichen namen tragen und haben wöllind mitt dem rächten urhäber, die aber nitt so groß muͤy und arbeyt erlitten alls der rächte urhaber; der ist hierinn unser fürgeliepter bruͦder <persName>Theodorus</persName>, dorumb wir imm gernn der eeren, die er gwüßlich by den kylchen haben wirt,<pb type="edition" next="275"/> gonnend; scheident uns aber in diser handlung nitt von imm, sunder wir stellend uns gentzlich zuͦ imm.</s>
					<s n="9" xml:lang="de" type="auto">Sind ouch gentzlich der guͦten zuͦversicht, ein ersammer und wyser radt zuͦ <placeName>Basel</placeName> werde sich sinen oder ioch unsers bystandts vernuͤgen lassen<note xml:id="fn26" type="footnote" n="26">sich mit ihm oder doch mit unserem Beistand zufrieden geben.</note> und die buͤcher üch widerumb zuͦstellen.</s>
				</p>
				<p>
					<s n="10" xml:lang="de" type="auto">Und gwüßlich wöltend wir uns deß handels nitt so hoch annemmen oder beladen, wo wir nitt gedencken möchtend und mitt vestem<pb type="scan" next="126r."/> zuͦ gott unserm herren vertruwen hofftend, vil nutz damitt zuͦ schaffen.</s>
					<s n="11" xml:lang="de" type="auto">Wir wüssend ye, das dem bapst nüt hatt mögen abbrochen werden mitt dem schwärt der gwalltigen <persName>keyssern Fridrychen</persName><note xml:id="fn27" type="footnote" n="27"><persName>Friedrich I. Barbarossa</persName>, römisch-deutscher Kaiser.</note>, <persName>Heinrychen</persName> und anderer frommen keyssern, die wider den bapst krieget; so bald man aber deß bapsts rächt geoffnet<note xml:id="fn29" type="footnote" n="29">bekannt gemacht [hat]. - Vgl. zu diesem Argument auch oben <ref target="file11705">Nr. 1662</ref>, 31-36.</note> und wider sin leer mitt gschrifft<note xml:id="fn30" type="footnote" n="30">Gemeint ist die Hl. Schrift.</note> gehandlet, ist er gfallen.</s>
					<s n="12" xml:lang="de" type="auto">Den faal, hoffend wir, werde ouch Machometen, dem grösten verfuͤrer, begegnen.</s>
					<s n="13" xml:lang="de" type="auto">Gott gäbe gnad darzuͦ.</s>
				</p>
				<p>
					<s n="14" xml:lang="de" type="auto">Ir mögend ouch disen brieff, wo deß üch not were, üch gebruchen - dann dorumb habend wir all unsere namen mitt unsern gschrifften hierunder verzeichnet -, der Zürych gäben ist 14. decembris anno 1542.</s>
				</p>
				<p>
					<s n="15" xml:lang="de" type="auto">Heinrich Bullinger, pfarrer der kylchen zum grossen münster</s>
				</p>
				<p>
					<s n="16" xml:lang="de" type="auto">Zürych.</s>
				</p>
				<p>
					<s n="17" xml:lang="de" type="auto"><persName>Caspar Megander</persName>, pfarrer Zürich zum minderen münster<note xml:id="fn31" type="footnote" n="31">Fraumünster.</note>.</s>
				</p>
				<p>
					<s n="18" xml:lang="de" type="auto"><persName>Rodolph Walthart</persName>, pfarrer der kilchen zuͦ S. Peter Zürich.<pb type="edition" next="276"/></s>
				</p>
				<p>
					<s n="19" xml:lang="de" type="auto"><persName>Eraßmus Schmid</persName>, diacon zum grossen munster Zürich.</s>
				</p>
				<p>
					<s n="20" xml:lang="la" type="auto"><persName>Conradus Pellicanus</persName>, minister ecclesię Tigurinę, professor theologię sacrę.</s>
				</p>
				<p>
					<note type="address">[Adresse auf der Rückseite:]</note>
					<s n="21" xml:lang="de" type="auto">Dem wolgelerten, frommen, unserm insonders vertruwten und lieben herren <persName>Joanni Oporino</persName>, burgern zuͦ <placeName>Basel</placeName>.</s>
				</p>
			</div>
		</body>
	</text>
</TEI>
