<TEI xmlns="http://www.tei-c.org/ns/1.0" xml:id="file11822" type="Brief" source="HE-Hentius" n="4">
	<teiHeader xml:lang="de">
		<fileDesc>
			<titleStmt>
				<title subtype="file">Martin Hentius (Heinz, Transsylvanus) / Wittenberg an Heinrich Bullinger, 25. August 1543</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Clarissimo viro Domino Magistro Heinricho Bullingero, Tygurinae Ecclesiae pastori vigilantissimo, antistiti suo in domino venerabili, et dilectissimo fratri Tygurum.</s>
				</p>
				<p>
					<s n="2" xml:lang="la" type="auto">S. D.</s>
					<s n="3" xml:lang="la" type="auto">Quamquam labores innumeri variaeque occupationes impedimento essent, quo minus ad te aliquid darem literarum, tamen his omnibus posthabitis, exquo iustissima tibi scribendi occasio se michi ultro etiam obtulisset, brevissimis tecum colloqui decrevi.</s>
					<s n="4" xml:lang="la" type="auto">Solet autem dici vulgari et trito proverbio Ex Affrica semper aliquid novi.</s>
					<s n="5" xml:lang="la" type="manual">Quod equidem aptissime ad Vitembergenses applicari potest, raro sc. vel nunquam aliqua praeterit dies, quin aliquid novi vel audiam vel etiam de improviso videam.</s>
					<s n="7" xml:lang="la" type="auto">Sic etenim iam pridem eo accidit modo, me quendam commilitonum adeunte forte fortuna in hanc inciderem schedam, quam hercle quam-primum ut viderem, mox mox tacite apud me statui hanc tibi esse mittendam, precipue eam ob causam ut certo tibi constaret cur tua scripta ac caeterorum, quorum ibidem fit mentio, tam exosa ut etiam publice venundari vetitum sit, habeantur.</s>
					<s n="8" xml:lang="la" type="auto">Quocirca vir doctissime optarem quam maxime, hac suspitione te liberari, hac de re aliquo scripto in publicum aedito, hoc autem fieri non solummodo propter famam tuam tutandam velim, verumetiam maxime ob illorum gratiam qui iam primum meo siquidem suasu in animum induxerunt, non saltem se tuis scriptis assentaturos, verumenimvero assidua meditatione in his quoque versaturos.</s>
					<s n="9" xml:lang="la" type="auto">Nolo tamen vir amplissime ea in re me doctorem tuum uti dici solet <foreign xml:lang="el">σύς ἀθηνᾶν</foreign> exhibere, et certum quid faciendum sit praescribere modum, verum omnia tuo relinquo iudicio et tui similibus, ac peto veniam, si quid in re hac excessum sit, michi dari, quod sane te et omnes tuos collegas, libenter facturos esse, dubito minime.</s>
					<s n="10" xml:lang="la" type="auto">En habes praeterea hic Responsionem Domini <persName ref="p2095" cert="high">Phil[ippi] Melanct[honis]</persName> ex qua totum negotium <placeName ref="l267" cert="high">Coloniense</placeName> innotescet.</s>
					<s n="11" xml:lang="la" type="auto">At ubi tu et tui <foreign xml:lang="el">συνεργοὶ</foreign> semel perlegeritis, velis eandem una cum scheda Domino <persName ref="p8418" cert="high">Oswaldo Miconio</persName> mittere, rogo.</s>
					<s n="12" xml:lang="la" type="auto">Misissem quidem et ei sigillatim una cum literis quas nunc quoque ad illum dedi, nisi crumena nunc gravissime egrotans, impedimento fuisset, ob quam similiter causam me apud Magistrum <persName ref="p8459" cert="high">Ottonem Wertmüllerum</persName> per te excusari velim quod promissis non steterim, oravit enim ut Catechesin <persName ref="p2095" cert="high">Phil[ippi] Melanct[honis]</persName> mitterem, quam tamen adferri per Dominum <persName ref="p1227" cert="high">Christophorum Froscho[uerum]</persName> existimo nam dedi ad eum quoque literas, in quibus inter alia quae per eundum expediri volui hoc quoque curari rogavi.</s>
					<s n="13" xml:lang="la" type="auto">Vale vir amantissime, et singulos unice michi charos, plurimum salvere iubeto.</s>
					<s n="14" xml:lang="la" type="auto">Inprimis tamen Dominum <persName ref="p8127" cert="high">Pellicanum</persName> parentem colendiss[imum] deinde Dominum <persName ref="p8171" cert="high">Bibliandrum</persName> etc.</s>
					<s n="15" xml:lang="la" type="auto">Iterum vale.</s>
				</p>
				<p>
					<s n="16" xml:lang="la" type="auto">Datae Vitembergae postridie Divi Barptholomei Anno salutis 1543.</s>
					<s n="17" xml:lang="la" type="auto"><persName ref="p8377" cert="high">Martinus Hentius Transylvanus</persName> tibi deditissimus Postquam literae omnino essent obsignandae haec adiicere necessarium esse duxi Primum ut te rogem quociescumque occasio, literas mittendi michi oblata tibi fuerit, eam negligere non velis, id quoque me facturum experieris.</s>
					<s n="18" xml:lang="la" type="auto">Deinde oro ut hae literae germanicae Staynam transmittantur ad conterraneum meum <persName ref="p6605" cert="high">Thomam Sybembyrger</persName> <foreign xml:lang="de">auoß der <placeName ref="l2015" cert="high">Hermenstat</placeName></foreign>.</s>
					<s n="19" xml:lang="la" type="auto">Tertio oro ut <persName ref="p6604" cert="high">Laurentius Sybenbyrger</persName>, <foreign xml:lang="de">ßo er aber noch bay euch ist,</foreign> plurimum salutetur.</s>
					<s n="20" xml:lang="la" type="auto">Est autem is pellifex, aliquando etiam versatus apud fratrem tuum.</s>
					<s n="21" xml:lang="la" type="auto">Vale et tu vicissim.</s>
				</p>
			</div>
		</body>
	</text>
</TEI>
