<TEI xmlns="http://www.tei-c.org/ns/1.0" xml:id="file11198" type="Brief" source="HBBW" n="1155">
	<teiHeader xml:lang="de">
		<fileDesc>
			<titleStmt>
				<title subtype="file">Bernhard Tillmann / Bern AN Heinrich Bullinger, 5. August 1538</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="de">
		<body>
			<div xml:id="div1" corresp="regest1">
				<p>
					<s n="1" xml:lang="de" type="auto">Eerwürdiger, wolgellertter, erender her, üch sige min gantz willig dienst zuͦ vor etc.</s>
				</p>
				<p>
					<s n="2" xml:lang="de" type="auto">Dem nach so dancken ich üch uf das höchst umb die buͤchle<note xml:id="fn1" type="footnote" n="1">Um was für Büchlein es sich handelte, ist nicht bekannt.</note>, so ier mier by miner heren seckelschriber<note xml:id="fn2" type="footnote" n="2"><persName>Eberhard von Rümlang</persName>.</note> uibersent habend.</s>
					<s n="3" xml:lang="de" type="auto">Sölichs statt mier umb üch zuͦ verdiennen<note xml:id="fn3" type="footnote" n="3">Dafür stehe ich in Eurer Schuld.</note>.</s>
				</p>
				<p>
					<s n="4" xml:lang="de" type="auto">So denne vernim ich, wie das ettliche mine mißgönner<note xml:id="fn4" type="footnote" n="4"><persName>Megander</persName> und seine Freunde verdächtigten <persName>Tillmann</persName> der Parteinahme für <persName>Bucer</persName>; vgl. <bibl>HBBW</bibl> VII <ref target="file11080">[Nr. 1038]</ref>, S. 231, 11-13.</note> mich gegenn üch verungelimpfett handtt, berürenn den handells des sacrament und der concordy, so by üch zuͦ Zürich uf der tagleistung sich verloffenn hand<note xml:id="fn5" type="footnote" n="5"><persName>Tillmann</persName> hatte an der Tagung vom 28. April bis 3. Mai in Zürich den Berner Rat vertreten; vgl. oben <ref target="file11171">Nr. 1128</ref>, 16-19.</note>, alls ob ich üch vill ungellimpfs in bemelltter sach, so zwüschen üch und dennen glertten von <placeName>Straßburg</placeName><note xml:id="fn7" type="footnote" n="7"><persName>Bucer</persName> und <persName>Capito</persName>.</note> ergangen, gegebenn hätte und neißwa ein buͤchly, von <persName ref="p18198">Butzer</persName> ußgangen<note xml:id="fn9" type="footnote" n="9">Vgl. unten Z. 21-36 mit Anm. 16.</note>, umbgedragen, das üch zuͦ wider sin möchte etc.</s>
					<s n="5" xml:lang="de" type="auto">Da söllend ier wüsenn, das mier in disem unguͦtlichen beschichtt; dan mier von hertzen leyd wäre, daß ich zwüschen üch und so vil dürer, hochgellertten, fromen menner söltte ettwas unwillen an richtten.</s>
					<s n="6" xml:lang="de" type="auto">Dan sin leyder bißhär nur zuͦ vil böß samenns ist ingesätt und noch unruͤwiger koepfen zuͦ vil sind, alls ich besorgen, die gernn zwuschen üch und unß unratt an richtten wöltten.</s>
					<s n="7" xml:lang="de" type="auto">Aber das wüsend, daß ich von obemelltter<note xml:id="fn12" type="footnote" n="12">oben erwähnter.</note> sach nützit gerett hab, dan das der warheitt gemeß, und in sonders üch da by geruͤmptt, das ier allwegen begert, das diser sacrament handell clarlichen und mit heittrenn worten dem gemeinen follck virgedragen mochte wärden etc.</s>
				</p>
				<p>
					<s n="8" xml:lang="de" type="auto">Und ist nitt an<note xml:id="fn13" type="footnote" n="13">es trifft zu.</note>, alls üch her <persName ref="p18198">Martty Butzer</persName> uiber disen vergangnen spennigen arttickell sin verstand und anttwurtt in geschrift gegeben hatt, alls ier woll wüsend, da hab ich das genomen; dan mins verstands mier die<pb type="edition" next="189"/> selbige erklärung wol geffallen hatt, hie mit niemand gescholtten, mins bedunckens ouch der selbigen mencklich zefriden und niemans nützitt dar wider, alls die, so<note xml:id="fn18" type="footnote" n="18">da sie so beschaffen ist, daß sie.</note> der warheitt und der confeßsionn, durch üch und anndre frome, gelertte bredicantten zuͦ <placeName>Basell</placeName> gestelltt<note xml:id="fn19" type="footnote" n="19">Gemeint ist das Erste Helvetische Bekenntnis von 1536 (<bibl>BSRK</bibl> 101-109).</note>, gemeß sige etc.</s>
					<s n="9" xml:lang="de" type="auto">Das selbig buͤchly han ich niemands geben dan allein d[octor] Bastiann<note xml:id="fn20" type="footnote" n="20"><persName>Sebastian Meyer</persName>.</note>, unsrem bredicanten, der sich aller handlung der bemellten vereinung höchlich erfröuwtt hatt.</s>
					<s n="10" xml:lang="de" type="auto">Dar nebenn han ich mencklichem geruͤmptt mit warheit, daß üwre herenn, unsre gettrüw, lieb eydgnosenn, unß vill erenn und guͦtter gesellschaft unnd ouch ier mitt samptt üwren wirdigen capitell herenn unß gedan hand, dar zuͦ ich nit anders weiß, dan daß ier all gemeinlichen mitt unß allen, so uf bemelltter tagleistung, woll und mitt guͦttem friden aller dingen sigentt abgescheydenn, des sich mencklich by unß erffröuwtt und gott gelloptt hatt.</s>
				</p>
				<p>
					<s n="11" xml:lang="de" type="auto">Har umb bitten ich üch hie mitt, wellendt mich von söllichenn unnützen reden, die üch möchtten verbittrenn gegen mier und andren vil guͦtter heren und fründen in einer stat <placeName>Bernn</placeName>, die in sonder gunst zuͦ üch tragen, vir enttschuldigett haben; dan niemands des sinns noch gemuͤt, üch zuͦ hinder gan noch zschnutzen<note xml:id="fn21" type="footnote" n="21">zu schelten.</note>.</s>
					<s n="12" xml:lang="de" type="auto">Das<pb type="scan" next="136v."/> söllend ier in guͦtten trüwen gloubenn und üwer guͦt willig gemuͤtt, so ier zuͦ disem gemeinen cristenlichen friden handtt, alls ein wisser, wollgellertter, durch unsre mißgöner theinswägs abwennden lasen, alls mier des gantz nutzitt zwyfflett etc.</s>
					<s n="13" xml:lang="de" type="auto">Und bitten üch dar by, ob ier in disem handell ettwas fells oder mangell witter an mier oder an andernn hä[ttend], wellend mich des berichtten; wil gott, sol uch allwegenn mit geburlicher anttwurt begenett werden und allwegen von mier in guͦt willigem dienst erfunden mit gottes hilff.</s>
					<s n="14" xml:lang="de" type="auto">Der wole unß allen sinn gnad und fridenn sins wortts mit deillen.</s>
				</p>
				<p>
					<s n="15" xml:lang="de" type="auto">Datum zuͦ <placeName>Bernn</placeName> uf 5. ougsten im 38. jar.</s>
					<s n="16" xml:lang="de" type="auto">Uwer wiliger</s>
				</p>
				<p>
					<s n="17" xml:lang="de" type="auto"><persName>Bernhartt Tillmann</persName>.</s>
				</p>
				<p>
					<note type="address">[Adresse darunter:]</note>
					<s n="18" xml:lang="de" type="auto">Dem erwürdigen, wollgelerttenn heren Meister Heinrich Bulinger, bredicantt der loblichen statt Zürich, sinem erennden herenn und guͦten frindtt.</s>
				</p>
			</div>
		</body>
	</text>
</TEI>
