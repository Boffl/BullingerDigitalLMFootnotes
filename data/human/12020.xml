<TEI xmlns="http://www.tei-c.org/ns/1.0" xml:id="file12020" type="Brief" source="VBS-6" n="1358">
	<teiHeader xml:lang="de">
		<fileDesc>
			<titleStmt>
				<title subtype="file">Heinrich Bullinger / Zürich an Joachim Vadian (von Watt), 5. September 1544</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Binas hisce diebus literas a te accepi, Vadiane colendissime.</s>
					<s n="3" xml:lang="la" type="auto">In prioribus agis de Durgauia ac polliceris nobis tuam operam; pollicetur et suavissimus humanissimusque amicus, dominus Kesslerus.</s>
					<s n="4" xml:lang="la" type="auto">Dominus rependat vobis, quando in nobis non est, quo meritis et beneficiis vestris respondeamus.</s>
					<s n="5" xml:lang="la" type="auto">Vellem et ego Speculum Osiandri neque compositum esse neque editum.</s>
					<s n="6" xml:lang="la" type="auto">Quoniam vero ille mortuos allatrare non cessat et illorum lacerare cadavera, iudicio dei factum puto, ut quae non vult audiat, qui quae voluit dixit.</s>
					<s n="7" xml:lang="la" type="auto">Quamquam versus Christianos oporteat in bono malum vincere, oportet sane in huiusmodi saeculo et apud tales homines non pauca esse offendicula; sed vae illis, quorum culpa et opera offendicula ponuntur.</s>
					<s n="8" xml:lang="la" type="auto">Quid vero dicam de excursionibus Turcicis?</s>
					<s n="9" xml:lang="la" type="auto">Merentur haec ac longe graviora peccata nostra.</s>
					<s n="10" xml:lang="la" type="auto">Principes interim nostri mutuis sese fatigant et conficiunt gladiis.</s>
					<s n="11" xml:lang="la" type="auto">In postremis scribis de Coniecturis Osiandri, quas nisi edidisset, maioris foret existimationis apud pie doctos et docte pios.</s>
					<s n="12" xml:lang="la" type="auto">Ille asserit, dominum dixisse, de die et hora neminem posse pronuntiare, at de anno ultimo rerum et fine mundi id non esse intelligendum; ergo annum domini 1688 definit et terminum statuit contra omnem antiquitatem, contra ecclesiam et doctrinam Christianam et apostolicam.</s>
					<s n="13" xml:lang="la" type="auto">Nam apud Marcum diserte dixit dominus: «De die illo ac hora nemo novit, ne angeli quidem, qui in caelo sunt, nec ipse filius, sed solus pater», et apostolus Paulus 1. Thess. 5. «diem et horam» interpretatur per «tempora» sive «tempus», <foreign xml:lang="el">«περὶ δὲ τῶν χρόνων» ait «de temporibus vero»</foreign> etc.</s>
					<s n="14" xml:lang="la" type="auto">Sed mittimus haec.</s>
					<s n="15" xml:lang="la" type="auto">Ceterum quantum ego iudicare possum, censeo stilum, quem in hoc ultimo libro habet, non admodum abludere ab eo, quo usus est in Harmonia, ab utroque autem dissidere stilum Epistolae ad Zvinglium scriptae; hunc porro congruere cum libello, quem Pirckheimerus scripsit contra <persName ref="p2442" cert="high">Oecolampadium</persName>, ut plane putem, cuculum illum quondam alienis sese venditasse plumis.</s>
					<s n="16" xml:lang="la" type="auto">Sed valeat ille.</s>
					<s n="17" xml:lang="la" type="auto">Hic tibi mitto epistolas superioribus diebus ad me missas.</s>
					<s n="18" xml:lang="la" type="auto">Intelliges ex iis, ubi agat <persName ref="p8312" cert="high">Cochlaeus</persName>, de quo Frechtus scribit, quod e pompa, qua in festo corporis Christi impanatum deum circumferre solent papistae, elatus pro mortuo sit habitus aliquamdiu; tam videlicet grave onus baiulavit, qui in pane portavit conditorem mundi.</s>
					<s n="19" xml:lang="la" type="auto">Ergo Ozae spectaculum fere exhibuisset stolido populo.</s>
					<s n="20" xml:lang="la" type="auto">Ex aliis intelliges mirificas dei operationes in sanctis suis.</s>
					<s n="21" xml:lang="la" type="auto">Capies ex historia D. Alberti Hardenberg non modicam utilitatem et voluptatem.</s>
					<s n="22" xml:lang="la" type="auto">Ceterum bona fide illas remittas per proximum nuntium.</s>
					<s n="23" xml:lang="la" type="auto">Si videre libet, quae scripserim ad abbatiam Aduardiae in Magna Frisia, exemplum mittam.</s>
					<s n="24" xml:lang="la" type="auto">Quae vero ad clarissimum virum dominum <persName ref="p8041" cert="high">Ioannem a Lasco</persName> dedi, non curavi describi.</s>
					<s n="25" xml:lang="la" type="auto">Quinimmo nunc multo plures et copiosiores per <persName ref="p1227" cert="high">Froschouerum</persName> in Frisiam dedi, quas describere non potui etc.</s>
					<s n="26" xml:lang="la" type="auto">Vale.</s>
					<s n="27" xml:lang="la" type="auto">Tiguri, 5. Septembris, anno 1544.</s>
					<s n="28" xml:lang="la" type="auto">Salvus sit Kesslerus.</s>
				</p>
				<p>
					<s n="29" xml:lang="la" type="auto">H(einricus) Bullingerus tuus.</s>
				</p>
				<p>
					<s n="30" xml:lang="la" type="auto">Clarissimo viro D. D. Ioachimo Vadiano, consuli Sangallensi dignissimo, domino suo semper colendo.</s>
				</p>
			</div>
		</body>
	</text>
</TEI>
