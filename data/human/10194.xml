<TEI xmlns="http://www.tei-c.org/ns/1.0" xml:id="file10194" type="Brief" source="HBBW" n="163">
	<teiHeader xml:lang="de">
		<fileDesc>
			<titleStmt>
				<title subtype="file">Gervasius Schuler (Scholasticus) / [Basel] AN Heinrich Bullinger, 25. Dezember 1532</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratiam et pacem a domino, doctissime vir idemque frater charissime.</s>
				</p>
				<p>
					<s n="2" xml:lang="la" type="auto">Quanquam proximis litteris<note xml:id="fn2" type="footnote" n="2">Nicht erhalten.</note> ad me missis nonnichil meam in scribendo tarditatem conquestus sis idque optimo iurę factum non ignorem, litteras meas tamen interceptas esse oportuit, quo minus mearum rerum sciens iustam expostulationem in me causaris.</s>
					<s n="3" xml:lang="la" type="auto">Porro nunc non habeo, quod vel iuste respondeam tibi, quum per famulum <persName>Myconii</persName> nostri queris, quid in causa sit, ut non semel scribam.</s>
					<s n="4" xml:lang="la" type="auto">Possem certe negotia causare.</s>
					<s n="5" xml:lang="la" type="auto">Sed quid opus hac hypochrisi?</s>
					<s n="6" xml:lang="la" type="auto">Potius apud te, amicum in orbe non chariorem, restim adfero ingenueque tarditatem - quid dicam? segnitiem fateor.</s>
					<s n="7" xml:lang="la" type="auto">Ignosce igitur, frater, delinquenti <persName>Gervasio</persName>, tuo inquam, cui vel maiora condonare hactenus non desiisti.</s>
				</p>
				<p>
					<s n="8" xml:lang="la" type="auto"><pb type="edition" next="286"/>Ceterum que in Paulinam Epistolam scripsisti Hebreis praenotatam, non possum non summe laudare.</s>
					<s n="9" xml:lang="la" type="auto">Dum enim decimi capitis nodum pro contione explicandum suscepissem, maxime eum, propter quem <persName>Erasmus</persName> ille magnus Pauli opus esse negat<note xml:id="fn6" type="footnote" n="6">Annotationes Novi Testamenti, <bibl>LB</bibl> VI 1011 E und 1023f.</note>, insperato in manus venit tuus in eam epistolam elegans adeoque et pius commentarius, quem tam avide legi, ut fere totam noctem in eo transigere non fastidierim.</s>
					<s n="10" xml:lang="la" type="auto">Quo paululum perlecto nummis meum feci, quanquam parum supersit aęris, quo librorum aliquot, maxime tuo ingenio propinatorum comparem.</s>
				</p>
				<p>
					<s n="11" xml:lang="la" type="auto">Quod reliquum est: Assiduus apud deum sum in hoc certe, ut tuos hosce celebres conatus<note xml:id="fn7" type="footnote" n="7">Gemeint ist offenbar Bullingers Absicht, zu den meisten Büchern des Neuen Testaments möglichst bald Kommentare herauszugeben, vgl. oben S. 247,43f.</note> magis magisque iuvet, quoque ipsius gloria per te foelicius orbi innotescat et fratrum iuvetur parvitas.</s>
				</p>
				<p>
					<s n="12" xml:lang="la" type="auto">Postremo me corpore nunc bene valere una cum uxore et liberis non ignores.</s>
					<s n="13" xml:lang="la" type="auto">Tametsi longo tempore egrotarim, tamen pristinę sanitati restitutus non desino in bonis deliciari litteris plus quam in auro atque quibuscumque mundi deliciis.</s>
				</p>
				<p>
					<s n="14" xml:lang="la" type="auto">Vale in domino.</s>
					<s n="15" xml:lang="la" type="auto">Uxorem tuam<note xml:id="fn10" type="footnote" n="10"><persName>Anna Bullinger, geb. Adlischwyler</persName>.</note> una cum pio parente<note xml:id="fn11" type="footnote" n="11">Dekan <persName>Heinrich Bullinger</persName>.</note> atque fratre<note xml:id="fn12" type="footnote" n="12"><persName>Johannes Bullinger</persName>.</note> tuo plurimum ex me et uxore mea saluta.</s>
				</p>
				<p>
					<s n="16" xml:lang="la" type="auto">Adde, quod senatus noster michi hisce diebus egregiam domum, amplam, musis accomodatissimam comparavit, que me una cum copiosa librorum supellectile ędis divi Leonardi<note xml:id="fn13" type="footnote" n="13">Das ehemalige Basler Chorherrenstift St. Leonhard; <persName>Schuler</persName> war Pfarrer der Kirchgemeinde St. Leonhard.</note> supra modum delectat.</s>
					<s n="17" xml:lang="la" type="auto">Iterum vale.</s>
				</p>
				<p>
					<s n="18" xml:lang="la" type="auto">Datum vicesima quinta die decembris anno 1532.</s>
				</p>
				<p>
					<s n="19" xml:lang="la" type="auto"><persName>Gervasius</persName>, ex animo frater tuus.</s>
				</p>
				<p>
					<note type="address">[Adresse auf der Rückseite:]</note>
					<s n="20" xml:lang="la" type="auto">Doctissimo viro Heyricho Bullingero, fratri in Christo charissimo meo.</s>
				</p>
			</div>
		</body>
	</text>
</TEI>
