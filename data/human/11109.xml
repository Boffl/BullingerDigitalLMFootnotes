<TEI xmlns="http://www.tei-c.org/ns/1.0" xml:id="file11109" type="Brief" source="HBBW" n="1066">
	<teiHeader xml:lang="de">
		<fileDesc>
			<titleStmt>
				<title subtype="file">Oswald Myconius (Geißhüsler) / Basel AN Heinrich Bullinger, 11. November 1537</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Vere dico, putaram te aliquid mali concepisse de me, quia post literas ad te meas<note xml:id="fn1" type="footnote" n="1">Oben <ref target="file11095">Nr. 1052</ref>.</note> tam diu tacuisti.</s>
					<s n="3" xml:lang="la" type="auto">Verum proximis tuis<note xml:id="fn2" type="footnote" n="2">Oben <ref target="file11106">Nr. 1063</ref>.</note> satisfactum est abunde mihi.</s>
					<s n="4" xml:lang="la" type="auto">Quod bene speras de communi concordia<note xml:id="fn3" type="footnote" n="3">Vgl. ebd., Z. 31f.</note>, placet; nam animum eum indicas, quem ego semper in te esse novi.</s>
					<s n="5" xml:lang="la" type="auto">Ipsum servato una cum sententia, quam <persName>Vadianus</persName> ad se aliquando scriptam adprobat<note xml:id="fn4" type="footnote" n="4">Die nachfolgende Äußerung Bullingers scheint einzig im vorliegenden Brief überliefert zu sein.</note>, qua statuis Christi ministris simultatibus et inde natis dissidiis non esse dandum locum, et recte in Helvetiis habebunt omnia.</s>
				</p>
				<p>
					<s n="6" xml:lang="la" type="auto">De Conhardo scias me hunc amare, placere mihi eius ingenium, placere studia, placere diligentiam et eam constantissimam; horas enim ordinatas ad certas lectiones non praetergreditur.</s>
					<s n="7" xml:lang="la" type="auto">Scio timorem domini habitare in corde ipsius.</s>
					<s n="8" xml:lang="la" type="auto">Dies non praeterit, in quo lectioni sacrę non vacet, et est probitas nativa in adulescente.</s>
					<s n="9" xml:lang="la" type="auto">Quod autem conquerimini de prodigalitate eius, ipse respondebit.</s>
					<s n="10" xml:lang="la" type="auto">Equidem non video insumere ipsum ultra modum quicquam.</s>
				</p>
				<p>
					<s n="11" xml:lang="la" type="auto"><pb type="edition" next="301"/>Postquam rediit ad me, vixit et egit sanctissime et, ut decet adulescentem studiosum, studiosissime.</s>
					<s n="12" xml:lang="la" type="auto">Quamobrem dignum puto, ut cui manus auxiliares non subtrahatis; nam laudem et utilitatem spero Tigurum ex eo habiturum olim non vulgarem.</s>
					<s n="13" xml:lang="la" type="auto">Ipsum igitur tibi commendo ut meum et vestrum omnium.</s>
					<s n="14" xml:lang="la" type="auto">Ut agat pędagogum, mihi non placet; discendum enim tali puto ingenio, quousque praeceptores adfuerint hac videlicet hominis ętate.</s>
					<s n="15" xml:lang="la" type="auto">Ea postquam pręterierit, agitote cum eo, quicquid fuerit libitum.</s>
					<s n="16" xml:lang="la" type="auto">Hactenus de Conhardo.</s>
				</p>
				<p>
					<s n="17" xml:lang="la" type="auto">De <placeName>Norimbergensi</placeName> illo<note xml:id="fn6" type="footnote" n="6">Unbekannt.</note> si audisses <persName>Grynęum</persName> nostrum, partim risisses, partim stupuisses.</s>
					<s n="18" xml:lang="la" type="auto">Ingenium hominis circa literarum studia nemo satis potest laudare, circa vero studium suiipsius nemo satis detestari.</s>
					<s n="19" xml:lang="la" type="auto">Dominus tollat misericorditer, quę talia sunt in viris multo felicissime dotatis hodie; nam ecclesiis non admodum profuerunt hactenus.</s>
					<s n="20" xml:lang="la" type="auto">De uxore<note xml:id="fn7" type="footnote" n="7">Unbekannt.</note>, quam duxit, nihil dico.</s>
				</p>
				<p>
					<s n="21" xml:lang="la" type="auto">Scribit <persName>Capito</persName><note xml:id="fn8" type="footnote" n="8"><persName>Capitos</persName> Brief ist nicht erhalten.</note> caesarem<note xml:id="fn9" type="footnote" n="9"><persName>Karl V.</persName></note> ad futurum ver fore in Germania cum exercitu <placeName>Hispanico</placeName>, <placeName>Vincentiam</placeName> item a pontifice <placeName>Romano</placeName> delectam ad habendum conciliabulum<note xml:id="fn10" type="footnote" n="10"><persName>Papst Paul III.</persName> hatte am 8. Oktober die Einberufung des Konzils auf den 1. Mai 1538 nach <placeName>Vicenza</placeName> bekanntgegeben; s. Hubert <hi>Jedin,</hi> Geschichte des Konzils von Trient, Bd. I, Freiburg 1951, S. 269.</note>.</s>
					<s n="22" xml:lang="la" type="auto">Telum paratum contra nos certe.</s>
					<s n="23" xml:lang="la" type="auto">Principes nostri minime sunt hic negligentes.</s>
					<s n="24" xml:lang="la" type="auto">Dominus tueatur ecclesiam suam.</s>
				</p>
				<p>
					<s n="25" xml:lang="la" type="auto">De <placeName>Bernensibus</placeName> alias.</s>
					<s n="26" xml:lang="la" type="auto">Nunc enim per negocia pluribus agere non possum.</s>
				</p>
				<p>
					<s n="27" xml:lang="la" type="auto">Vale cum familia tua quam felicissime.</s>
				</p>
				<p>
					<s n="28" xml:lang="la" type="auto"><placeName>Basileę</placeName>, 11. novembris anno 37.</s>
				</p>
				<p>
					<s n="29" xml:lang="la" type="auto">Os. Myco. tuus.</s>
				</p>
				<p>
					<s n="30" xml:lang="la" type="auto"><persName ref="p18198">Bucerus</persName> rogarat me, dum simul adhuc essemus<note xml:id="fn11" type="footnote" n="11"><persName>Bucer</persName> weilte noch am 2. Oktober in <placeName>Basel</placeName>; vgl. oben <ref target="file11098">Nr. 1055</ref>, 2-4.</note>, ut <persName>Vadianus</persName> de actis <placeName>Bernensibus</placeName> certior fieret ex te.</s>
					<s n="31" xml:lang="la" type="auto">Quaeso igitur, si nihil misisti, mittas<note xml:id="fn12" type="footnote" n="12">Ein Bericht Bullingers an <persName>Vadian</persName> über die <placeName>Berner</placeName> Synode (vgl. oben <ref target="file11088">Nr. 1045</ref>) ist nicht bekannt.</note> etc.</s>
				</p>
				<p>
					<note type="address">[Adresse auf der Rückseite:]</note>
					<s n="32" xml:lang="la" type="auto">Domino Heinricho Bullingero, doctissimo episcopo Tigurino, fratri in domino charissimo suo.</s>
				</p>
			</div>
		</body>
	</text>
</TEI>
