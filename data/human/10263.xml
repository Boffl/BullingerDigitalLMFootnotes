<TEI xmlns="http://www.tei-c.org/ns/1.0" xml:id="file10263" type="Brief" source="HBBW" n="232">
	<teiHeader xml:lang="de">
		<fileDesc>
			<titleStmt>
				<title subtype="file">Gervasius Schuler (Scholasticus) / Basel AN Heinrich Bullinger, 7. Juni 1533</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich ZB</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratiam et pacem a domino per Iesum Christum.</s>
				</p>
				<p>
					<s n="2" xml:lang="la" type="auto">Charissime frater, quod me missurum pollicebar<note xml:id="fn1" type="footnote" n="1"><persName>Schulers</persName> frühere Briefe geben keinen Aufschluß über den Inhalt seines Versprechens. Wahrscheinlich handelt es sich um Geld, das er jemandem schuldete, s. <bibl>Z</bibl>. 3-5.</note>, mitto iam nunctii nactus oportunitatem.</s>
					<s n="3" xml:lang="la" type="auto">Praesentium lator igitur te, plane meum inter mortales, quasi meo vinctum debito solvet.</s>
					<s n="4" xml:lang="la" type="auto">Ceterum, ut exponas, oro, ne me magis turbet huius mulieris inpetus infęlix admodum<note xml:id="fn4" type="footnote" n="4">Von der Angelegenheit ist nichts Näheres bekannt.</note>.</s>
					<s n="5" xml:lang="la" type="auto">Porro quod amicorum <foreign xml:lang="el">τήν κοινωνίαν</foreign><note xml:id="fn5" type="footnote" n="5">Vgl. u. a. 1Joh 1, 3.</note> attinet, nichil est, quod magis conqueror, quam quod tua peramoena familiaritate non datur uti vel per ullam occasionem.</s>
					<s n="6" xml:lang="la" type="auto">Habeo, mi Heinriche, quod animum cruciat, eoque magis, quo inpensius communem nostram recordor amiciciam.</s>
					<s n="7" xml:lang="la" type="auto">Maeroris huius causam iuvat non nichil apud te tranquille olim vixisse, non quod me pristinę sortis unquam poenituerit, tecum, inquam, placidos transegisse dies, sed quod olim dulcia degustasse inter tot amara pocula<note xml:id="fn6" type="footnote" n="6">Vgl. Mt 26, 39 par.</note> iam positum pene animi et corporis vires enervat.</s>
					<s n="8" xml:lang="la" type="auto">Dum tecum Bremgarti<note xml:id="fn7" type="footnote" n="7"><placeName>Bremgarten</placeName> (Kt. Aargau), Bullingers Vaterstadt, wo er 1529-1531 mit <persName>Schuler</persName> zusammen als Pfarrer gewirkt hat, s. u. a. <bibl>Blanke</bibl> 117-130.</note> essem, amici integritatem in te nusquam non sanam atque firmam experiebar, quae postquam animo meo radices iecerat, longius abire coactus [!] non parum aliena consuetis animę et corporis periculo experiri voluit deus, fortassis, ut utriusque comparatione docerer, quantum polleret sincerus animus dolique ignarus.</s>
					<s n="9" xml:lang="la" type="auto">Quo igitur magis aliorum in me fraude inpetor, eo magis pristinae familiaritatis, quid dicam, beatitudinis grandescit commemoratio.</s>
					<s n="10" xml:lang="la" type="auto">Quum igitur, charissime frater, nulla occasione fieri potest praesertim hac mea stante conditione, ut coram confabulemur, praecium opere te facturum puto, si placidis tuarum litterarum epicherematis aliquantisper <persName>Gervasium</persName> tuum suffulcias, donec data occasione olim coram animum solvisse licebit.</s>
				</p>
				<p>
					<s n="11" xml:lang="la" type="auto">Vale, meae delitiae in domino.</s>
					<s n="12" xml:lang="la" type="auto">Uxorem tuam<note xml:id="fn8" type="footnote" n="8"><persName>Anna Bullinger, geb. Adlischwyler</persName>.</note> de me semper bene meritam plurimum salvere iubeas una cum charissimis liberis.</s>
					<s n="13" xml:lang="la" type="auto">Tu interim ut hactenus <persName>Gervasium</persName> tuum solito amore prosequere.</s>
					<s n="14" xml:lang="la" type="auto">Iterum vale.</s>
				</p>
				<p>
					<s n="15" xml:lang="la" type="auto">Datum septima die iunii anno sesquimillesimo tricesimo tertio 1533.</s>
				</p>
				<p>
					<s n="16" xml:lang="la" type="auto"><persName>Gervasius</persName> tuus ex animo, diaconus <placeName>Basiliensis</placeName> ecclesiae.</s>
				</p>
				<p>
					<note type="address">[Adresse auf der Rückseite:]</note>
					<s n="17" xml:lang="la" type="auto">Erudicione et pietate precellenti viro Heynricho Bullingero, preceptori meo in primis observando.</s>
				</p>
			</div>
		</body>
	</text>
</TEI>
