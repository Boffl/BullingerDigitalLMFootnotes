<TEI xmlns="http://www.tei-c.org/ns/1.0" xml:id="file11057" type="Brief" source="CO" n="69">
	<teiHeader xml:lang="de">
		<fileDesc>
			<titleStmt>
				<title subtype="file">Oswald Myconius (Geißhüsler) / Basel AN Heinrich Bullinger, 9. Juli 1537</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">D. Heinricho Bullingero doctissimo in Domino colendo suo.</s>
				</p>
				<p>
					<s n="2" xml:lang="la" type="auto">S.</s>
					<s n="3" xml:lang="la" type="auto">Calvini iussu his colligata mittimus.</s>
					<s n="4" xml:lang="la" type="auto">De confessione appendix ad finem amputatus est: nescio si quid subsit latentis causae.</s>
					<s n="5" xml:lang="la" type="auto">Displicet nobis, non dico confessio per se, sed consilium confessionis.</s>
					<s n="6" xml:lang="la" type="auto">Quid enim opus erat de sanctissima adorandaque trinitate quidpiam velut in dubium per illam vocare?</s>
					<s n="7" xml:lang="la" type="auto">Deinde trinitatis et personae vocibus tam iniquum esse, ut eis pertinaciter non utatur ille, quibus est tamen usus in Catechismo?</s>
					<s n="8" xml:lang="la" type="auto">Verum quid ad me quid quisque confiteatur, quum iudicare nec possim, nec debeam, nisi quantum ad ecclesiam meam pertinet?</s>
					<s n="9" xml:lang="la" type="auto">Hic quidem pro virili cavebo ne contentiones oriantur ob verbula.</s>
					<s n="10" xml:lang="la" type="auto">Istud tamen iudicare plane libet: iniquissimum esse ita se velle purgare, ut alium adeo turpiter quis accuset.</s>
				</p>
				<p>
					<s n="11" xml:lang="la" type="auto">Tales fratres sumus.</s>
					<s n="12" xml:lang="la" type="auto">Haec est mansuetudo christiana.</s>
					<s n="13" xml:lang="la" type="auto">Equidem Carolum non defendo, quamvis olim, id est ante annos duos, ipse se apud me coram defenderit, postquam a Farello turpissimis literis huc scriptis esset accusatus de iisdem criminibus: non tamen probare possum, taliter eum tractari apud bonos et pios viros.</s>
					<s n="14" xml:lang="la" type="auto">Et quid, putas, evangelici Galli confecerunt, si Carolus se publico scripto defenderit?</s>
					<s n="15" xml:lang="la" type="auto">Hic erit evangelio consultum egregie.</s>
					<s n="16" xml:lang="la" type="auto">Scio Cardum publice dixisse: Si consenseritis in confessionem <placeName>Basileae</placeName> communiter scriptam, vel in eam quae oblata est Caesari in comitiis <placeName>Augustanis</placeName>, et subscripseritis Athanasii symbolo, ego vester ero, nihil contra vos movebor: sin aliter, erit quod ferre non licebit.</s>
					<s n="17" xml:lang="la" type="auto">Quid est igitur quod istos movet, nisi spiritus dissidii, ne quid dicam aliud?</s>
					<s n="18" xml:lang="la" type="auto">Utinam vel evangelium non tractaremus, vel pacis in Domino spiritum recto animo quaereremus.</s>
					<s n="19" xml:lang="la" type="auto">Yerum de his satis rerum omnium ignaro et stulto viro.</s>
				</p>
				<p>
					<s n="20" xml:lang="la" type="auto"><placeName>Basileae</placeName>, 9. Iulii anno 1537.</s>
				</p>
				<p>
					<s n="21" xml:lang="la" type="auto">Os. Myco. tuus.</s>
				</p>
			</div>
		</body>
	</text>
</TEI>
