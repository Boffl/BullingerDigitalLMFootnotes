<TEI xmlns="http://www.tei-c.org/ns/1.0" xml:id="file11800" type="Brief" source="HBBW" n="1754">
	<teiHeader xml:lang="de">
		<fileDesc>
			<titleStmt>
				<title subtype="file">Ambrosius Blarer (Blaurer) / Konstanz AN Heinrich Bullinger, 15. Juni 1543</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratia Christi tecum.</s>
				</p>
				<p>
					<s n="2" xml:lang="la" type="auto">Valde se nobis extra tuam commendationem<note xml:id="fn1" type="footnote" n="1">In seinem Brief vom 8. April 1544 (Zürich StA, E II 356, 938) erwähnt <persName>Happel</persName> die durch Bullinger erfolgte briefliche Empfehlung an <persName>Thomas Blarer</persName>, die jedoch nicht erhalten ist.</note> suis ipsius moribus et dotibus commendavit <persName ref="p7618">Wigandus</persName> hic noster, cui utinam pro votis adesse licuisset!</s>
					<s n="3" xml:lang="la" type="auto">Certe haud commisissem, ut in officio nostro quicquam desideraret.</s>
				</p>
				<p>
					<s n="4" xml:lang="la" type="auto">Sed, quę mea est infelicitas, identidem eiusmodi negociis distrahor, quę nullam mei rationem habentia non in aliud tempus confectionem suam reiici ferunt, verum mox ut expediam, vehementer me urgent, scriptitationem istam literarum intelligo, quę mox, ubi tabellarii adsunt - adsunt autem et sępe et intempestiviter - transversum me rapit quantumvis aliis intentum, ut iam nec meus nec aliorum, qui praesentes adsunt, esse queam.</s>
					<s n="5" xml:lang="la" type="auto">Habent igitur semper, quod mihi ignoscant advenientes amici et fratres in non plene facto officio.</s>
					<s n="6" xml:lang="la" type="auto">Ignoscet et <persName ref="p7618">Wigandus</persName> hic, valde egregius adulescens et plane dignus, qui humanissime ab omnibus bonis et doctis tractetur; faciet autem istuc lubentius, si tu hic mihi fueris patrocinatus.</s>
				</p>
				<p>
					<s n="7" xml:lang="la" type="auto">De <persName ref="p18198">Bucero</persName> hoc ipsum scribo, quod prius<note xml:id="fn3" type="footnote" n="3">Vgl. oben <ref target="file11794">Nr. 1748</ref>, 6-10.</note>, potuisse illum aliter multa tractare ac debuisse quoque, si rem ipsam expendamus, sed pro loci istius, ubi agit,<note xml:id="fn4" type="footnote" n="4">Im Erzbistum <placeName>Köln</placeName>.</note> et personarum, quas nosti, ratione boni consulendum esse, quod<pb type="edition" next="156"/> scripsit, quum certum sit domini gloriam toto corde ipsum quaerere longeque abesse ab omni malicia.</s>
					<s n="8" xml:lang="la" type="auto">Mitto libelli istius<note xml:id="fn5" type="footnote" n="5"><persName>Bucers</persName> Schrift "Was im namen des heiligen evangeli ... zu <placeName>Bonn</placeName> ... gelehret unnd geprediget würdt", deren ersten Teil <persName>Blarer</persName> am 30. Mai übersandt hatte; vgl. oben <ref target="file11794">Nr. 1748</ref>, 1-6.</note> posteriorem partem, quam ipsam quoque, ubi commode licebit, remittes.</s>
					<s n="9" xml:lang="la" type="auto">Quę in Ioannem polliceris, magno desiderio expectamus<note xml:id="fn6" type="footnote" n="6">Gemeint ist Bullingers Johanneskommentar (<bibl>HBBibl</bibl> I 153), den Bullinger im August beendete (vgl. <bibl>HBD</bibl> 32, 6).</note>.</s>
					<s n="10" xml:lang="la" type="auto">Interim autem vehementer dolet, quod nihil habemus miseri et steriles, unde vicissim tibi gratulari possimus, atque utinam dominus occasionem aliquam istuc faciendi quamprimum nobis suppeditet!</s>
				</p>
				<p>
					<s n="11" xml:lang="la" type="auto">Nihil profecto magis in votis est tot tibi iam pridem nominibus obstrictis.</s>
					<s n="12" xml:lang="la" type="auto">Dominus ipse sit merces tua multa in cęlis.</s>
				</p>
				<p>
					<s n="13" xml:lang="la" type="auto">Mitto literas<note xml:id="fn7" type="footnote" n="7">Nicht erhalten.</note>, quas postremas iam ex <placeName>Augusta</placeName> accepi; praeterea nihil nunc est, quod rescire te magnopere referat.</s>
					<s n="14" xml:lang="la" type="auto">Sunt apud nos omnia satis tranquilla.</s>
				</p>
				<p>
					<s n="15" xml:lang="la" type="auto">Certo iam nobis constat rumorem de caesaris morte vanum fuisse<note xml:id="fn8" type="footnote" n="8">Vgl. dazu oben <ref target="file11756">Nr. 1711</ref>, 25-33 mit Anm. 16.</note>.</s>
					<s n="16" xml:lang="la" type="auto">Salvere te multum iubent seque tibi commendant germanus frater meus<note xml:id="fn9" type="footnote" n="9"><persName>Thomas Blarer</persName>.</note> cum Zviccio<note xml:id="fn10" type="footnote" n="10"><persName>Konrad Zwick</persName>.</note> cęterisque amicis et administris nostris in domino.</s>
					<s n="17" xml:lang="la" type="auto">Dominus et communis servator noster Christus te cum omnibus tuis incolumes, firmos fide ac spiritu ferventes<note xml:id="fn11" type="footnote" n="11">Vgl. Röm 12. 11.</note> diutissime conservet.</s>
					<s n="18" xml:lang="la" type="manual">Amen.</s>
					<s n="19" xml:lang="la" type="auto">Saluta meis verbis optimos fratres <persName>Pellicanum</persName>, <persName>Gvaltherum</persName>, <persName>Theodorum</persName><note xml:id="fn12" type="footnote" n="12"><persName>Theodor Bibliander</persName>.</note>, <persName>Megandrum</persName>, <persName>Fabritium</persName><note xml:id="fn13" type="footnote" n="13"><persName>Erasmus Schmid</persName>.</note>, quorum piissimis precationibus iuvari apud dominum totis animis cupio.</s>
					<s n="20" xml:lang="la" type="auto">Bene vale, cor meum et anima mea in domino.</s>
				</p>
				<p>
					<s n="21" xml:lang="la" type="auto"><placeName>Constantiae</placeName>, 15. iunii anno 1543.</s>
				</p>
				<p>
					<s n="22" xml:lang="la" type="auto">Tuus <persName>Ambrosius Blaurerus</persName>.</s>
				</p>
				<p>
					<s n="23" xml:lang="la" type="auto">Si quem forte bonum et eruditum virum nosti, qui in optimi <persName>Bonifacii</persName><note xml:id="fn14" type="footnote" n="14">Der <placeName>Augsburger</placeName> Prediger <persName>Bonifacius Wolfhart</persName>, der nach dem 12. Februar und vor Mitte Juni 1543 in <placeName>Weil der Stadt</placeName> verstorben war; vgl. Friedrich <hi>Roth,</hi> <placeName>Augsburgs</placeName> Reformationsgeschichte, Bd. 3, München 1907, S. 128 mit Anm. 16.</note> locum suffici posset, age fac, ne me cęles; nam omnibus modis consultum cupio <placeName>Augustanorum</placeName> ecclesię.</s>
				</p>
				<p>
					<note type="address">[Adresse auf der Rückseite:]</note>
					<s n="24" xml:lang="la" type="auto">Clarissimo domino Heinricho Bullingero, venerando suo vereque summo amico.</s>
					<s n="25" xml:lang="la" type="auto">Tiguri.</s>
				</p>
			</div>
		</body>
	</text>
</TEI>
