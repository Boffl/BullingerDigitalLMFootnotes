<TEI xmlns="http://www.tei-c.org/ns/1.0" xml:id="file10301" type="Brief" source="HBBW-3" n="270">
	<teiHeader xml:lang="de">
		<fileDesc>
			<titleStmt>
				<title subtype="file">Oswald Myconius (Geißhüsler) / Basel an Heinrich Bullinger, 1. Oktober 1533</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Quotiescunque tabellarius offertur, scribo, modo temporis tantillum supersit.</s>
					<s n="3" xml:lang="la" type="auto">Quamobrem miratus sum, quod scribis<note xml:id="fn1" type="footnote" n="1">Oben S. 186, 7.</note> ob taciturnitatem meam te nescio quid mali fere concepisse.</s>
					<s n="4" xml:lang="la" type="auto">Interim tamen nollem non sic esse actum.</s>
					<s n="5" xml:lang="la" type="auto">Nam comperi per hanc occasionem mearum te cupidum, id quod gaudeo supra quam dici possit.</s>
					<s n="6" xml:lang="la" type="auto">Cupere non potes enim sine amore mei.</s>
					<s n="7" xml:lang="la" type="auto">Perge.</s>
					<s n="8" xml:lang="la" type="auto">Nam et ego te amo atque veneror, ut es dignus.</s>
				</p>
				<p>
					<s n="9" xml:lang="la" type="auto">In praesentia non est, quod scribam aliud, nisi hoc velis, me non posse consilia dei satis admirari, quibus efficit, ut adversarii illi nostri non aliter hoc tempore in auro et argento, quam Solent anates in aqua, dum lavant, gestire.</s>
					<s n="10" xml:lang="la" type="auto">Non absimiles omnino videntur Alcmaeoni<note xml:id="fn2" type="footnote" n="2">Alkmäon, Sohn des Megakles, wurde von Krösus mit soviel Geld beschenkt, wie er auf einmal aus dessen Schatzkammer tragen konnte (Herodot VI 125).</note> graeco illi, de quo nosti, ut se volutarit in thesauris Croesi.</s>
					<s n="11" xml:lang="la" type="auto">Video<pb type="edition" next="201"/> nanque, quod dicere nequeo.</s>
					<s n="12" xml:lang="la" type="auto">Calamitas est futura, quando vero seu qualis, deus novit.</s>
					<s n="13" xml:lang="la" type="auto">Sed cum nihil sit clarius, dum hic illos ad se trahit, alius alio, quam nulli satisfieri posse - omnium enim se votis exponunt -, nisi et eos, quos hactenus non habuerunt consentientes, ad suam pravitatem pertraxerint, videtur esse diligenter omnibus, in primis vero tibi, ut cuius populum maxime petunt, incumbendum in id, quod et tu nuper ad me<note xml:id="fn3" type="footnote" n="3">Siehe oben <ref target="file10288">Nr. 257</ref>.</note>, ne quis auro gallico inficiatur vel aliorum etiam.</s>
					<s n="14" xml:lang="la" type="auto">Mox enim ut istud venenum nos intoxicaverit, actum est de evangelio atque ideo quoque de salute.</s>
					<s n="15" xml:lang="la" type="auto">Succurrit, quod ante aliquot menses scripsisti<note xml:id="fn4" type="footnote" n="4">Eine schriftliche Äußerung Bullingers mit diesbezüglichem Inhalt ist nicht erhalten.</note>, timere te, si autumnus fefellerit, paupertatem plebem adacturam in transversum.</s>
					<s n="16" xml:lang="la" type="auto">Hoc igitur si deus permiserit, vides occasionem plebem perdendi.</s>
					<s n="17" xml:lang="la" type="auto">Sumus ad pecunię cupiditatem alias plus quam proni.</s>
					<s n="18" xml:lang="la" type="auto">Quid putas futurum, si eiusmodi accesserit occasio?</s>
					<s n="19" xml:lang="la" type="auto">Orandus itaque deus, laborandum deinde nobis, sudandum, clamandum, vigilandum, si quo modo valeamus prohibere, quod tam infeliciter nociturum esset.</s>
				</p>
				<p>
					<s n="20" xml:lang="la" type="auto">Fuerunt apud vos senatores<note xml:id="fn5" type="footnote" n="5">Namentlich nicht bekannt.</note> quidam a nobis primo die nundinarum<note xml:id="fn6" type="footnote" n="6">Am ersten Tag des Zürcher Jahrmarktes zur Kirchweih am Felix und Regula-Tag (11. September).</note>.</s>
					<s n="21" xml:lang="la" type="auto">Quam his doluit, bone deus, ubi viderunt dissimilia paria per urbem incedere laetum nescio quid sonantibus tympanis, gente dissimilia dico, non adfectu.</s>
					<s n="22" xml:lang="la" type="auto">Magistratus Tigurinus adeone caret erga suos amore, ut cum honore duxerit ante oculos miserorum, qui nuper tantam cladem intulerunt, praesertim eo tempore, quod per se satis cladem renovare queat?</s>
					<s n="23" xml:lang="la" type="auto">Doluit profecto et mihi, ubi sic deplorantes audiveram.</s>
					<s n="24" xml:lang="la" type="auto">Equidem, ut vere dicam, istos audire nomine tantum non possum non horrere.</s>
					<s n="25" xml:lang="la" type="auto">Quid, si videam?</s>
					<s n="26" xml:lang="la" type="auto">Quid, si cernam honorem exhiberi ab eis, quos ita nuper oppresserint?</s>
					<s n="27" xml:lang="la" type="auto">Signum malum utpote prodens animos eorum, qui id ferre possunt absque omni molestia.</s>
					<s n="28" xml:lang="la" type="auto">Videre videor, quid sit, sed non est tutum omnia omni tempore dicere.</s>
					<s n="29" xml:lang="la" type="auto">Tu fac sis, qualis ab omnibus iudicaris, puta diligens, severus, nunquam cessans, ubi videris lupos, immo cacodaemones, adversum tuos irruere.</s>
				</p>
				<p>
					<s n="30" xml:lang="la" type="auto">Vale per dominum.</s>
					<s n="31" xml:lang="la" type="auto">Salvos opto <persName ref="p3242" cert="high">Utingerum</persName>, <persName ref="p1753" cert="high">Leonem</persName><note xml:id="fn8" type="footnote" n="8"><persName ref="p1753" cert="high">Leo Jud</persName>.</note>, omnes.</s>
				</p>
				<p>
					<s n="32" xml:lang="la" type="auto"><placeName ref="l28" cert="high">Basileae</placeName>, kalendas octobris anno 33.</s>
				</p>
				<p>
					<s n="33" xml:lang="la" type="auto"><persName ref="p8418" cert="high">Os. Myconius</persName> tuus.</s>
				</p>
				<p>
					<note type="address">[Adresse auf der Rückseite:]</note>
					<s n="34" xml:lang="la" type="auto">Domino Heinricho Bullingero, doctissimo vigilantissimoque antistiti apud Tigurinos, domino suo observando.</s>
				</p>
			</div>
		</body>
	</text>
</TEI>
