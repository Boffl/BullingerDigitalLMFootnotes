<TEI xmlns="http://www.tei-c.org/ns/1.0" xml:id="file11253" type="Brief" source="VBS" n="1031">
	<teiHeader xml:lang="de">
		<fileDesc>
			<titleStmt>
				<title subtype="file">Heinrich Bullinger / [Zürich] AN Joachim Vadian (von Watt), 1. Januar 1539</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratiam et vitae innocentiam a Domino.</s>
					<s n="2" xml:lang="la" type="auto">Recte valemus hic omnes, Deo gratia nisi quod Zvinglii uxor ad aliquot septimanas graviter decubuit, tandem hisce diebus mirum quam feliciter migravit ad dominum.</s>
					<s n="3" xml:lang="la" type="auto">Scribunt ex Gallia boni viri, Caesarem ad ver futurum transiturum Gallias in <placeName>Germaniam Inferiorem</placeName>, ducem Aurelianensem ducturum filiam Caesaris et dominum futurum Mediolani, archiepiscopum Rotomagensem non ita pridem factum cardinalem, ut iam sint in Gallia cardinales numero 12.</s>
					<s n="4" xml:lang="la" type="auto">In Hispania similiter aget, ut omnes sibi devinciat.</s>
					<s n="5" xml:lang="la" type="auto">Filio suo dedit uxorem Florentinam viduam.</s>
					<s n="6" xml:lang="la" type="auto">- Bedrottus ad me 14. Decembris scribit: «Exspectamus D. Bucerum in dies, qui ad Luterum et Cattorum principem ante mensem profectus est.»</s>
					<s n="7" xml:lang="la" type="auto">- Decem proximis annis nullam hiemem fuisse putant ista magis inquietam; adeo enim passim agitantur consilia ac pra(c)ticę, in Lutheranos eruptura ad ver.</s>
					<s n="8" xml:lang="la" type="auto">Hodie quidem audio, in pago Ingwyler sub dicione comitum a Bittsch conscribi militem ab iis imperatoribus, qui hactenus a Bavaro acceperunt pensiones annuas.</s>
					<s n="9" xml:lang="la" type="auto">Discursare sane incipiunt Cares.</s>
					<s n="10" xml:lang="la" type="auto">Quid futurum sit, dominus novit.</s>
					<s n="11" xml:lang="la" type="auto">Protasis fabulae displicet.</s>
					<s n="12" xml:lang="la" type="auto">Iuliacensi ob Gelriam valde minantur Caesareani.</s>
					<s n="13" xml:lang="la" type="auto">Ille vero, suorum fide et potentia fretus, nil metuit.</s>
					<s n="14" xml:lang="la" type="auto">Cum Lotharingio transiget forte; nam is nescio quid iuris ad Gelriam sibi vendicat.</s>
					<s n="15" xml:lang="la" type="auto">A Basilea scribit Myconius: «Myndenses pfapfi petierunt nuper a camera Spirensi, ut dent sibi exsecutores banni episcopos Coloniensem, Treverensem, Monasteriensem, Myndensem, ducem Brunschwicensem, Georgium Schenck, vicarium Caesaris in Phrysia.</s>
					<s n="16" xml:lang="la" type="auto">Rumor deinde est, Ferdinandum, Polonum et Vaywodam Ung(ariae) conventuros Viennae, alibi Caesarem, Gallum et papam, ut serio tractent de opprimendis Lutheranis.</s>
					<s n="17" xml:lang="la" type="auto">Anabaptistae in <placeName>Inferiore Germania</placeName> regem excitarant iterum; sed prehensus et capite truncatus dicitur.»</s>
					<s n="18" xml:lang="la" type="auto">Vide, mi Vadiane, quibus auspiciis hic annus ingrediatur.</s>
					<s n="19" xml:lang="la" type="auto">Quid futurum sit, coniicere potes.</s>
					<s n="20" xml:lang="la" type="auto">Ego nihil ommino mihi, immo nobis metuo; solam ingratitudinem nostram metuo.</s>
					<s n="21" xml:lang="la" type="auto">Mori non est miserum; opprimi autem veritatem, idque propter merita nostra, et iugum Antichristi in colla nepotum, immo liberorum nostrorum revocari, id demum longe miserrimum est.</s>
					<s n="22" xml:lang="la" type="auto">Dominus misereatur nostri et parcat nobis propter gloriam nominis sui.</s>
					<s n="23" xml:lang="la" type="auto">Vale, et si quid habes, communica, sicut fecisti hactenus.</s>
				</p>
				<p>
					<s n="24" xml:lang="de" type="auto">Mitt dem h(errn) propst Brenwald hab ich der 10 gl. halb geredt den Urielen zuͦ ververtigen.</s>
					<s n="25" xml:lang="de" type="auto">Der hat sinen son Hansen Jacoben zuͦ der Rublin, die siner Schwester dochter, gesand(t) zuͦ höuschen.</s>
					<s n="26" xml:lang="de" type="auto">Hat sy geantwurt, sy hab nüt verheissen ze gäben, die kind zuͦ ziehen, sunder wenn der knaben einer erwachs, ein stür an ein handtwerch ze lernen zuͦ gäben.</s>
					<s n="27" xml:lang="de" type="auto">Darzuͦ sye ietzund nitt in iro vermugen, ützid baar ze gäben.</s>
					<s n="28" xml:lang="de" type="auto">Die antwurt hat mir der propst, der mir auch die ersten, die ich üch zuͦschreib, ggäben.</s>
					<s n="29" xml:lang="de" type="auto">Da bin ich dero übel zuͦfriden xin und hab vermeindt, es sye ein uffzug, damitt hernach nüt uß der sach werde.</s>
					<s n="30" xml:lang="de" type="auto">Uff das hat der propst also mitt mir abgeredt: biß uff Galli werde iro yngon.</s>
					<s n="31" xml:lang="de" type="auto">Da sye er guͦter hoffnung er wolle vermögen, das sy biß dann die 10 gl. leg.</s>
					<s n="32" xml:lang="de" type="auto">Darz wil ich min flissigen dienst ouch nitt spaaren; wiewol mir ietzund bas gefallen hätt, sy hätte es ietzund gäben, damitt sy ouch dann ghein ynzüg thäte.</s>
					<s n="33" xml:lang="la" type="auto">Odi huiusmodi beneficia.</s>
					<s n="34" xml:lang="de" type="auto">Ich kan im aber nitt thuͦn.</s>
					<s n="35" xml:lang="de" type="auto">Wie man mir angipt, also schryb ich.</s>
					<s n="36" xml:lang="de" type="auto">Gott wölt, es were besser.</s>
					<s n="37" xml:lang="la" type="auto">Salutabis mihi fratres contionatores et iuva hos, ne ludus aleae et chartarum vincat et erumpat.</s>
					<s n="38" xml:lang="de" type="auto">Die unsern habends erst ernstlich abgestellt und straffend aber alle, die so gespillt etc.</s>
					<s n="39" xml:lang="la" type="auto">1. Ianuarii 1539.</s>
					<s n="40" xml:lang="la" type="auto">H(einricus) Bull(ingerus) tuus.</s>
				</p>
				<p>
					<s n="41" xml:lang="la" type="auto">Clarissimo viro D. Ioachimo Vadiano, domino suo colendissimo.</s>
				</p>
			</div>
		</body>
	</text>
</TEI>
