<TEI xmlns="http://www.tei-c.org/ns/1.0" xml:id="file11092" type="Brief" source="GR" n="8">
	<teiHeader xml:lang="de">
		<fileDesc>
			<titleStmt>
				<title subtype="file">Johannes Comander / Chur AN Heinrich Bullinger, 2. Oktober 1537</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratiam et pacem a Deo patre per Iesum Christum.</s>
					<s n="2" xml:lang="la" type="auto">Literas tuas accepi, cbarissime frater, in quibus me primum obiurgas nec tamen immeritum, quod librum creditum tam diu detineam.</s>
					<s n="3" xml:lang="la" type="auto">Ego quidem per literas, ni fallor, magistrum Leonem rogaveram iam dudum, ut me excusaret erga te, et causam huius morae simul reddideram, scilicet quod propter aciei hebetudinem fere a scribendo et a toto studio amoveor.</s>
					<s n="4" xml:lang="la" type="auto">Liber tuus salvus est et mundus, nec illum quisquam apud me novit praeter unum Ioannem Blasium.</s>
					<s n="5" xml:lang="la" type="auto">Rogo denuo atque obsecro, si fieri potest, ut illum apud me permittas usque ad nundinas Martinianas; tunc ad te remittam certo per Margaretam, quondam Zvinglii ancillam, quae cistulae suae includet, ut ab omni lesione securus sit.</s>
					<s n="6" xml:lang="la" type="auto">Sin tibi hoc incommodum, annuntia, et faciam, quicquid iusseris.</s>
					<s n="7" xml:lang="la" type="auto">De Bucero scribis ac de eucharistia; sano, quod res est, paucis delineas.</s>
					<s n="8" xml:lang="la" type="auto">Ego quidem mentem ac sensum meum de eucharistia libentissime exponerem tibi, nisi iam negotiis obrutus impedirer; sed post paucos dies faciam.</s>
					<s n="9" xml:lang="la" type="auto">Papistae Christum ipsum et adorandum et devorandum proponebant; Bucerus vero cum suis migma quoddam ipsimet et omnibus incognitum nobis obtrudit.</s>
					<s n="10" xml:lang="la" type="auto">Miror vehementer, quinam factum sit, ut vir ille tantus ex luce clara volens in Cim(m)erias tenebras secesserit.</s>
					<s n="11" xml:lang="la" type="auto">Scripsit Lutherus multa contra Zvinglium nostrum, sed adeo inculta et immunda, ut nauseam sui omnibus piis merito praebuerit.</s>
					<s n="12" xml:lang="la" type="auto">At Bucerus super haec omnia ad partes eius concedit.</s>
					<s n="13" xml:lang="la" type="auto">De Pontisella scribis.</s>
					<s n="14" xml:lang="la" type="auto">Rogo plurimum, ut, si fieri posset, ut victum haberet alicubi apud vos; de amictu et libris ego providerem cum amicis quibusdam.</s>
					<s n="15" xml:lang="la" type="auto">Nam ad nos revocandus non est; nullum enim studium aut ludus literarius est, in quo proficere posset.</s>
					<s n="16" xml:lang="la" type="auto">Ego fere nihil possum; nam domini Curienses sacerdotium meum invidia moti imminuerunt per singulos annos 34 aureis Renensibus, eo quod Gallicae factioni continuo contradicam.</s>
					<s n="17" xml:lang="la" type="auto">Adiuva, obsecro, pauperculum; ipse plane neminem habet nisi matrem paraliticam.</s>
					<s n="18" xml:lang="la" type="auto">Si saltem hiemem futurum apud vos Tiguri manere posset.</s>
					<s n="19" xml:lang="la" type="auto">Vale, vir eximie.</s>
					<s n="20" xml:lang="la" type="auto">Ex Rhetorum antiqua Curia, 2. Octobris 1537.</s>
					<s n="21" xml:lang="la" type="auto">Tuus ex animo Ioannes Comander.</s>
				</p>
				<p>
					<s n="22" xml:lang="la" type="auto">Ornatissimo viro magistro Heinricho Bullingero, Tigurinae ecclesiae anstititi, domino ac fratri suo observando.</s>
				</p>
			</div>
		</body>
	</text>
</TEI>
