<TEI xmlns="http://www.tei-c.org/ns/1.0" xml:id="file11381" type="Brief" source="HBBW" n="1338">
	<teiHeader xml:lang="de">
		<fileDesc>
			<titleStmt>
				<title subtype="file">Leo Jud, Kaspar Megander (Großmann), Konrad Pellikan (Kürschner), Theodor Bibliander (Buchmann), Heinrich Bullinger / [Zürich] AN [Simon Grynäus], [um Mitte Dezember 1539]</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Non sine maximo dolore audimus eo audatia sua progressos titulorum patronos, ut tibi, qui huc usque eis tete una cum reliquis symmistis ceu virum opposuisti, precipiant, ipse doctor fias<note xml:id="fn3" type="footnote" n="3">Vgl. oben <ref target="file11375">Nr. 1332</ref>, Anm. 1 und 5.</note>, hoc est, ut in conspectu totius ecclesiae contra teipsum testimonium dicas opereque destruas atque subvertas, quod hactenus coram senatu ac delectis et eruditis hominibus sanis rationibus solide construxisti, itaque consilium ipsorum pravum facto tuo apud posteros confirmes, interim vero apud praesentes homines omni authoritate tua tete ipsum expolies, imo te adversariis victum ac illudendum, amicis autem obiurgandum prebeas.</s>
					<s n="2" xml:lang="la" type="auto">Verum gratia domino, qui pro misericordia sua tibi suggessit functionem tuam potius esse deponendam quam obsequendum aedictis callidis ac temerariis.</s>
					<s n="3" xml:lang="la" type="auto">Quod ipsum nobis quoque faciundum videretur, si idem postularetur a nobis.</s>
					<s n="4" xml:lang="la" type="auto">Vides enim, quis tandem finis huius fati tui futurus sit, laesio videlicet nominis et famae tuae, qua hactenus apud omnes bonos usus es integerrima et innocentissima<pb type="edition" next="271"/>, imprimis vero libertatis christianae ac iuditii ecclesiastici oppressio.</s>
				</p>
				<p>
					<s n="5" xml:lang="la" type="auto">Neque enim de titulis doctorum aut magistrorum hic agitur, qui, unde, quo tempore et a quibus nati sint, quid commodi ecclesiae attulerint, quid dispendii, aut quam commode illis carere possit ecclesia, et an illos recipere possit vir bonus pro tempore et occasione meliora efficiendi.</s>
					<s n="6" xml:lang="la" type="auto">Fortassis hic dispensari et consuetudini aliquid dari posset, si, inquam, ea ratione malevolos et mala ipsorum consilia nihil iuves, sed commodius inter homines importunos uti queas ministerio in ecclesia et dotes a domino concreditas dispensare non habentibus.</s>
					<s n="7" xml:lang="la" type="auto">Caeterum agitur hic magis de confirmatione affectuum quorundam pessimorum, imo de oligarchia, hoc est de scholae dominatu in ecclesiam Christi et in praecones verbi.</s>
					<s n="8" xml:lang="la" type="auto">Id quod longe abhorret ab omni sana ratione, a moribus primaevę et syncerioris ecclesiae, ab exemplo sanctissimorum hominum, quando et Paulus vult iudicari ab ecclesia et sedentibus<note xml:id="fn4" type="footnote" n="4">Gedacht ist wohl an 1Kor 14, 291; vgl. auch 1Kor 6, 1-8.</note>, Paulus inquam, doctor gentium<note xml:id="fn5" type="footnote" n="5">1Tim 2, 7.</note>.</s>
					<s n="9" xml:lang="la" type="auto">Nec extare putamus apud ullos historicos sacros ullam ecclesiam priscam scholae unquam fuisse subiectam.</s>
					<s n="10" xml:lang="la" type="auto">Scholae quidem fuerunt septa discipulorum, praesertim vero ecclesiastarum seminaria et membra quaedam seu portio ecclesiae, et qui ex illis ad maiora, id est ad ministeria vocabantur ecclesiastica, ministri erant ecclesiae, non domini, neque penes hos erat ecclesiae iuditium, sed, quod modo diximus, penes ecclesiam et apud sedentes.</s>
					<s n="11" xml:lang="la" type="auto">Quod si<pb type="edition" next="272"/> hoc tempore praesides scholae vestrae viri essent optimi, qui quales sint, novit dominus, est tamen pessimum et periculosissimum exemplum pauculis illis omnem de ecclesiasticis rebus censuram, omne imperium contradere.</s>
					<s n="12" xml:lang="la" type="auto">Vidimus vel <placeName>Basileae</placeName>, quales aliquando rexerint scholam, quantum negotii fecerint evangelio gliscenti.</s>
					<s n="13" xml:lang="la" type="auto">Possumus autem coniectare sathanam non esse a tali prolificatione effoetum, ut haud dubie certam reipublicae christianae pernitiem expectare necesse sit, si scholarchis submittatur ecclesiae iuditium, quod spiritus est<note xml:id="fn7" type="footnote" n="7">Vgl. 1Kor 2, 15.</note>,<pb type="scan" next="312v."/> et ius ac libertas ecclesiae tradatur paucis.</s>
					<s n="14" xml:lang="la" type="auto">Proinde huiusmodi institutum nequit ullus vir bonus, prudens, pius et christianus suo facto approbare ac confirmare, et propterea tibi quoque deponenda est potius functio aut ipsa quoque mutanda civitas quam admittendum, quod cum tanto ecclesiae periculo et tanta cum turpitudine coniunctum est.</s>
					<s n="15" xml:lang="la" type="auto">Scimus sane hoc consilium satis esse durum; vicissim tamen non ignoramus dominum, si te ipsum et negotium ecclesiae suae ipsius tutelae credideris et syncero animo hic omnia egeris, non defuturum tibi et eventum daturum feliciorem, quam ipsi optare potuissemus.</s>
				</p>
				<p>
					<s n="16" xml:lang="la" type="auto">Iam de modo viaque deponendi munus aut cum salute reipublicae Christi bonorumque omnium retinendi hoc nobis visum est tibi suggerere.</s>
					<s n="17" xml:lang="la" type="auto">Quando hoc munus non tua tibi authoritate usurpasti, sed vocatus a magistratu functionem accepisti<note xml:id="fn8" type="footnote" n="8">Vgl. oben <ref target="file11375">Nr. 1332</ref>, 1-3 mit Anm. 3.</note>, ad senatum putamus omne negotium referendum ita, ut hunc adeas, plane et libere titulorum rationem exponas, unde et a quibus hominibus et quando nati, quid attulerint ecclesiae, quam nihil sint necessarii ac ne magni quidem emolumenti etc., atque ideo orare, ne titulis te onerari sinant; cupere te <placeName>Basileiensi</placeName> ecclesiae fideliter in domino ministrare, si ita libere tibi sicut hactenus permissum fuerit; sin minus, missionem te ab eis cum bona eorum gratia petere.</s>
					<s n="18" xml:lang="la" type="auto">Atque hic graviter addendum<pb type="edition" next="273"/> arbitramur, quam periculosum sit ius, libertatem, iuditium, censuram, disciplinam ecclesiasticam in paucorum ponere manibus.</s>
					<s n="19" xml:lang="la" type="auto">Id per religionem et fidem in deum, in ecclesiam et populum <placeName>Basileiensem</placeName> te non posse facere nec velle.</s>
					<s n="20" xml:lang="la" type="auto">Dominum ostensurum locum et homines, qui grato et aequo animo aestimaturi sint fidum laborem et diligentiam.</s>
				</p>
				<p>
					<s n="21" xml:lang="la" type="auto">Et quoniam vel superato ac coacto<persName>Grynaeo</persName>, ut discedat vel ad iniqua et perniciosa instituta concedat, idem post periculum manet <persName>Myconium</persName>, <persName>Marcum</persName><note xml:id="fn9" type="footnote" n="9"><persName>Markus Bertschi</persName>.</note> et alios omnes, qui res ecclesiae salvas volunt, iudicamus nunc copias esse coniungendas et iam in tempore hoc agi posse, ut eodem animo et proposito in ea omnino causa senatum isti quoque adeant et suam quoque sententiam de titulis et gubernatione scholae et ecclesiae exponant, quodque non possint illa universitatis decreta et instituta vel consensu vel verbo aut facto suo approbare, ideoque et se quoque petere<pb type="scan" next="313r."/> copiam discedendi, quocunque dominus vocaverit.</s>
					<s n="22" xml:lang="la" type="auto">Ultimum tamen ecclesiam alloquuturos, ut ipsa quoque facti ipsorum rationes norit, simul hortaturos ad pergendum in veritate agnita, ut commendent illos domino et se quoque ecclesiae precibus ac gratiae domini.</s>
					<s n="23" xml:lang="la" type="auto">Nisi forte aliud hoc tempore senatui visum fuerit vos enim hac in re aequo animo ei obtemperaturos, qui tranquillitatem et integritatem reipublicae, non turbas habeatis in votis.</s>
				</p>
				<p>
					<s n="24" xml:lang="la" type="auto">Hoc videns magistratus, si quid sani habet, discedet a proposito suo et retinebit vos ac integram ecclesiam.</s>
					<s n="25" xml:lang="la" type="auto">Sin minus, factum vestrum habebit<pb type="edition" next="274"/> excusationem et laudem coram deo et hominibus.</s>
					<s n="26" xml:lang="la" type="auto">Interea vero laetentur et triumphent quidam Amanica superbia<note xml:id="fn10" type="footnote" n="10">Nach der Darstellung des Estherbuches plante Haman die Ausrottung aller Juden in Persien, weil der Jude Mordechai nicht vor ihm niedergefallen war; s. Est 3, 5f.</note> turgidi.</s>
					<s n="27" xml:lang="la" type="auto">Dominus tamen is est, qui iudicat iuste<note xml:id="fn11" type="footnote" n="11">Vgl. Jer 11, 20.</note>, qui superbis resistit, humilibus dat gratiam<note xml:id="fn12" type="footnote" n="12">Jak 4, 6; 1 Petr 5, 5.</note>.</s>
					<s n="28" xml:lang="la" type="auto">Eum ut nemo latet, ita fallet nemo<note xml:id="fn13" type="footnote" n="13">Vgl. Spr 24, 12.</note>.</s>
					<s n="29" xml:lang="la" type="auto">Perdet is pro more suo prisco, quotquot affectu carnis superati conturbant domum domini<note xml:id="fn14" type="footnote" n="14">Vgl. 1Kor 3, 17.</note>.</s>
					<s n="30" xml:lang="la" type="auto">Novistis praeterea, fratres, illam domini sententiam: „Qui se exaltat, humiliabitur, et qui se humiliat, exaltabitur<note xml:id="fn15" type="footnote" n="15">Mat 23, 12 par.</note>.“</s>
					<s n="31" xml:lang="la" type="manual">Isti, qui nunc hominibus placere satagunt, aliquando nec deo nec hominibus ac ne malis quidem ipsis semper placebunt.</s>
				</p>
				<p>
					<s n="32" xml:lang="la" type="auto">Et quia visum est negotium hoc citra motum et quaerelas transigi, uni tibi hoc consilium nostrum scribere placuit<note xml:id="fn16" type="footnote" n="16"><persName>Grynäus</persName> hatte darum gebeten, die Antwort nicht nur an ihn allein zu richten; s. oben <ref target="file11375">Nr. 1332</ref>, 66-68.</note>, ita tamen, ut hoc communices, quibus libet et apud quos in pretio futurum credis.</s>
					<s n="33" xml:lang="la" type="auto">Neque enim ignoramus nostrum nomen ingratum esse quibusdam.</s>
					<s n="34" xml:lang="la" type="auto">Dominus adsit vobis spiritu suo et deducat hoc negotium ad gloriam nominis sui et ecclesiae suae utilitatem.</s>
					<s n="35" xml:lang="la" type="auto">Id quod ab illo fidelibus iugibusque precibus haud dubie obtinebimus.</s>
					<s n="36" xml:lang="la" type="manual">Amen.</s>
					<s n="37" xml:lang="la" type="auto">Quod si dimissi ab illis solum vertere oportebit, offerimus vobis, fratres, nos et nostra omnia, quod sumus et quod possumus, donec domino visum fuerit restituere vos ministerio suo, ad quod vocati estis.<pb type="edition" next="275"/></s>
				</p>
				<p>
					<s n="38" xml:lang="la" type="auto">Valete in domino et intrepide agite negotium domini nostri, ut, cum venerit iudex per ignem iudicaturus mundum<note xml:id="fn17" type="footnote" n="17">Vgl. Mt 25, 41.</note>, ipsi refrigerium in ipso sentiatis<note xml:id="fn18" type="footnote" n="18">Vgl. Ps 65, 12 (Vulg.); Jer 6, 16.</note>.</s>
					<s n="39" xml:lang="la" type="manual">Amen.</s>
				</p>
				<p>
					<s n="40" xml:lang="la" type="auto"><persName ref="p2305">Leo Iudae</persName>, <persName>Gaspar Megander</persName>, <persName>Conr. Pellicanus</persName>, <persName>Theod. Bibliander</persName>, Hein. Bullingerus.</s>
				</p>
				<p>
					<note type="address">[Ohne Adresse.]</note>
				</p>
			</div>
		</body>
	</text>
</TEI>
