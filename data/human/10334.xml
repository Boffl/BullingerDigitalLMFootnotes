<TEI xmlns="http://www.tei-c.org/ns/1.0" xml:id="file10334" type="Brief" source="HBBW-3" n="303">
	<teiHeader xml:lang="de">
		<fileDesc>
			<titleStmt>
				<title subtype="file">Diethelm Keller (Cellarius) / Zürich an Heinrich Bullinger, 16. Dezember [1533]</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Domino Heinrico Bullingero, Tigurinae ecclesiae pastori, viro pio, erudito bonarumque artium patrono, <persName ref="p1783" cert="high">Diethelmus Keller</persName> gratiam et pacem.</s>
				</p>
				<p>
					<s n="2" xml:lang="la" type="auto">In numerum stipendiariorum senatus canonicorumque benefitio relatus sum ac per annum iam preteritum hoc fructus sum, hac tamen conditione, ut ad nativitatem Christi, quae nunc adest, respondeam, an animo per hoc tempus complacuerit meo studiis humanis operam dare meam, ne postea, ubi per aliquot tempora hos nummos acceperim, abeam studiumque literarum deseram, ut quidam hactenus soluerunt.</s>
					<s n="3" xml:lang="la" type="auto">Tali autem ego adhuc numquam fui animo neque posthac me futurum spero, quousque<pb type="edition" next="262"/> divinae potestati non fuerit adversum, operamque meam studiis liberalibus dandam promitto, quod si stipendium sufficiens policiti fueritis ad mea necessaria, id vero non immerito, praesertim cum stipendia copiosiora nonnullis data<note xml:id="fn4" type="footnote" n="4">Tatsächlich gehörte <persName ref="p1783" cert="high">Keller</persName> zu jenen Stipendiaten, denen ina der vierteljährlich ausbezahlte Minimalbetrag von je 8 lb zugesprochen worden war. Dagegen erhielten z. B. <persName ref="p1214" cert="high">Johannes Fries</persName> und <persName ref="p5072" cert="high">Sebastian Guldibeck</persName> 14 lb, s. <hi>Spillmann,</hi> aaO, S. 446.</note>, quibus minus erat necesse, et id sane multo.</s>
					<s n="4" xml:lang="la" type="auto">Haec autem non dico, ut alicui invideam, si res magis prospere successerunt, mihi tamen quoque opem ferendam puto.</s>
					<s n="5" xml:lang="la" type="auto">Vobis enim adhortantibus ad haec usque tempora invigilavi studiis.</s>
					<s n="6" xml:lang="la" type="auto">Ante triennium etenim <persName ref="p8418" cert="high">Myconio</persName> praeceptore<note xml:id="fn5" type="footnote" n="5">als Lehrer an der Fraumünsterschule.</note> parentes mei<note xml:id="fn6" type="footnote" n="6"><persName ref="p5443" cert="high">Konrad Bartlime Keller</persName>, Werkmeister der Stadt Zürich, und seine Frau Barbara Steinerin, s. <bibl>AZürcherRef</bibl> 2003, S. 890 und Zürich ZB, Ms FA <persName ref="p1783" cert="high">Keller</persName> 100, S. 41.</note> decreverant arte mechanica aliqua instruere, ut mihi postea victum atque amictum aquirerem neque usque parentes meos degravarem.</s>
					<s n="7" xml:lang="la" type="auto">Quod cum cognovisset <persName ref="p8418" cert="high">Myconius</persName>, Zinglio, olim pastori nostro, manefestavit[!].</s>
					<s n="8" xml:lang="la" type="auto">Quod cum hic animatvertisset[!], patrem meum ad se vocatum etiam aliis canonicis praesentibus oravit, literis ne me abalienet segregetve, auxilium aliquod propediem ferendum prominentes<note xml:id="fn7" type="footnote" n="7">Über dieses Gespräch zwischen <persName ref="p4091" cert="high">Zwingli</persName> und <persName ref="p1783" cert="high">Kellers</persName> Vater ist sonst nichts bekannt.</note>.</s>
					<s n="9" xml:lang="la" type="auto">Haec facta sunt in anno, qui praecessit stragem illam, proh dolor, Capellae acceptam<note xml:id="fn8" type="footnote" n="8">im Jahr vor der Schlacht bei <placeName ref="l242" cert="high">Kappel</placeName>, also 1530.</note>.</s>
					<s n="10" xml:lang="la" type="auto">Nunc demum ad calendas ianu[a]rias anni adhuc praesentis sedecim aurei dati<note xml:id="fn9" type="footnote" n="9">Die 16 Gulden entsprechen den in der Rechnung ausgewiesenen 8 lb, s. oben Anm. 4.</note>, quorum summam universam si omnino expenderim pro libris vestibusque necessariis, ęgre sufficerent.</s>
					<s n="11" xml:lang="la" type="auto">Tu autem optime novisti magis decere, ut parentibus meis sim auxilio, quo vires collapsas atque diffusas labore assiduo indefatigatoque, senio, multis et assiduis infirmitatibus reficere possent, cum tamen ipsi cibis se decentibus cogantur abstinere suumque ingenium defraudare<note xml:id="fn10" type="footnote" n="10">Gemeint ist die Redensart: genium suum defraudare; sich das Nötigste vorenthalten (<bibl>Georges</bibl> I 2918).</note>, quo nobis victum atque amictum possint aquirere, perpetuoque rixae mihi sunt audiendae, quod usque multum obsim, parum vero prosim, cum summa haec universa singulis ferme angariis bibliopolae mercatorique pannos vendenti expendenda, id vero propter tempora iniqua annonamque caram.</s>
					<s n="12" xml:lang="la" type="auto">Multa enim millia hominum per annos octo proximos fuerunt, qui sorte multo ampliore et locupletiore multo tenuius atque frugalius vixerunt mensam deserentes stomacho admodum famelico.</s>
					<s n="13" xml:lang="la" type="auto">Quod tamen nobis benefitio supremi numinis adhuc numquam contigit.</s>
					<s n="14" xml:lang="la" type="auto">Amplius vero sufferre non poterimus, nisi tempora illa iniqua aliquantulum fuerint mitigata, id vero benefitio dei omnipotentis.</s>
					<s n="15" xml:lang="la" type="auto">Nostrae enim facultates ferme attritae atque exhaustae, quamvis adhuc numquam talia sumus perpessi.</s>
					<s n="16" xml:lang="la" type="auto">Deus avertat, ne posthac sustinere cogamur.</s>
					<s n="17" xml:lang="la" type="auto">Hactenus de meo habes statu.</s>
					<s n="18" xml:lang="la" type="auto">Tu autem, quoniam in eo est, ut vel promittam vel renuam, mihi tuis auxilio, quaeso, sis verbis, ut tot detur, quo mihi annuum victum apud virum aliquem doctum emere possim<note xml:id="fn11" type="footnote" n="11">Der Bitte <persName ref="p1783" cert="high">Kellers</persName> um ein höheres Stipendium wurde entsprochen. Seit Aschermittmoch 1534 erhielt er den Betrag von 10 lb (Großmünsterstift Rechnungen; Zürich StA, G II 39. 1).</note>.</s>
					<s n="19" xml:lang="la" type="auto">Domum enim habeo musis non aptam atque concinnam propter strepitus atque clamorem huc atque illuc discurrentium.</s>
					<s n="20" xml:lang="la" type="auto">Animi mei sententiam magis manifestam fore credidi per literas ad te missas ac multo acuratius, quam si praesens verba facerem.</s>
					<s n="21" xml:lang="la" type="auto">Sic enim quaeque praemedita dicere licet.</s>
					<s n="22" xml:lang="la" type="auto">Quocirca, o vir doctissime, meam boni consulito barbariem utpote tyronis<pb type="edition" next="263"/> in campum progressi gratia exercitationis.</s>
					<s n="23" xml:lang="la" type="auto">Quodsi tu vero aliqua nimis barbara videris, corrigito, quaeso, mihique manefestato [!], ne bis in eundem lapidem, ut proverbio dicitur, impingam<note xml:id="fn12" type="footnote" n="12">zweimal den selben Fehler machen, s. <bibl>Otto</bibl> 186, Nr. 915.</note>.</s>
				</p>
				<p>
					<s n="24" xml:lang="la" type="auto">Vale.</s>
				</p>
				<p>
					<s n="25" xml:lang="la" type="auto">Datum 16. decembris, Tiguri.</s>
				</p>
				<p>
					<note type="address">[Adresse auf der Rückseite:]</note>
					<s n="26" xml:lang="la" type="auto">Heinrico Bullingero, Tigurinae ecclesiae pastori, viro pio atque non immerito venerando.</s>
				</p>
			</div>
		</body>
	</text>
</TEI>
