<TEI xmlns="http://www.tei-c.org/ns/1.0" xml:id="file12304" type="Brief" source="VBS-6" n="1414">
	<teiHeader xml:lang="de">
		<fileDesc>
			<titleStmt>
				<title subtype="file">Joachim Vadian (von Watt) / St. Gallen an Heinrich Bullinger, 30. September 1545</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Quoniam <persName ref="p3067" cert="high">Stumphium</persName> nostrum, virum humanissimum et doctissimum, hoc etiam in instituto illo suo nobili opere chronico agere videbam, ut non historia modo multarum rerum afferretur, sed etiam origo peteretur tum morum gentium, tum etiam verborum et usuum, operae pretium mihi quidem visum est, in descriptione rerum ab episcopis et abbatibus gestarum communem aliquam eamque paulo accuratiorem narrationem ac velut exegesin praemittere de monachismo deque statu omnium monasteriorum ut in primis illis, maxime autem mediis temporibus, quibus Christianismus in Germaniam importatus est, quo et pietati consuleretur apud illos, qui literas bonas ignorant, et harum rerum seriem cognitionemque, quam fortasse ullis in libris suis ne gustarunt quidem, semel recte acciperent Omnino enim in hoc est incumbendum, ne nude omnia et sine gratia p(r)oponantur, sed ut lucem adhibeamus rebus: quae, quales sint et unde manarint quove loco haberi oporteat, ut in aperto esse possint; ne porro probare videaris dicta factaque horum histrionum, si nude referas, quae postremis et proximis quinque saeculis tanta cum rerum omnium perturbatione tantaque cum profligatione disciplinae doctrinaeque purioris designarunt; id quod fieret maxime, si catalogos ponas ac ceu sanctorum hominum loco habeas trossulos, quos tali descriptione tanquam dignos immortali hominum memoria depinxeris.</s>
					<s n="2" xml:lang="la" type="auto">Hanc enim gloriolam et ipsi aucupati sunt monasticis illis in suis historiis sive chronicis, et nullo in labore monachi plus olei insumpserunt et, ut dicitur, ab asino cecidere magis.</s>
					<s n="3" xml:lang="la" type="auto">Ego igitur me priore quidem illa parte meorum laborum illorum stultiti, quanta industria, prudentia et moderatione potui, opposui, nihil veritus, quin magnam gratiam sint apud lectores vel ipsos monachos probiores habitura omnia, quod et vere et simpliciter et praefixis ubique auctorum nominibus locisque partim indicatis, partim allatis in medium, palam indicarimus, de nostro nihil allatum esse, sed conscriptam historiam ex aliis, quam veram esse principum leges et temporum indubitata monumenta, praeterea doctorum et pientissimorum patrum testimonia undecunque citata, bona fide Germanice reddita, convincant.</s>
					<s n="4" xml:lang="la" type="auto">Orsus sum autem, ut videbis, ab ipsis prope elementis et voculis, quo fidelius procederet narratio, quam id genus explicationes, si moderate adhibeantur, non modo claram, sed etiam gratiosam efficiunt, neque est quicquam in locis ad margines positis (ut dicimus) ostentationi tributum, sed probationi dumtaxat.</s>
					<s n="5" xml:lang="la" type="auto">Habent etiam pagi non indoctos passim homines, qui nostra facile exsibilarent nisi cernerent, quibus patronis et quanta testium auctoritate causa nostra, veritatis ergo in medium allata, niteretur.</s>
					<s n="6" xml:lang="la" type="auto">In horum enim gratiam haec ipsa, quantacunque sunt, aliis illius operis partibus inserenda putavi, quo palam admonerentur minime recte sentire, qui vera veterave et indubitata esse credunt, quae sunt nuper illorum hominum libidine et audacia in orbem invecta, et longe aliam veterum sanctarum ecclesiarum faciem fuisse, quam hodierna, tot naevis maculisque aspersa, existat.</s>
					<s n="7" xml:lang="la" type="auto">Arbitrabar autem, offerri <persName ref="p3067" cert="high">Stumphio</persName> nostro felicissimam occasionem promovendae apud illos pietatis, ut, quoniam dubitari nequeat, quin avidissime rerum a se tam magnifice gestarum narrationem sint voraturi, simul etiam, hanc positam escam quin attingant gustentque, praeterire non possent.</s>
					<s n="8" xml:lang="la" type="auto">Si seorsim ederentur quocunque favorabili titulo, nemo horum legeret; operi chronico inserta et in historiam redacta nemo praeteribit.</s>
					<s n="9" xml:lang="la" type="auto">Porro quo minus delicatos et morosos praveque affectos lectores offenderemus, magna industria curatum, id quod in ipsis statim mimicis tituli olfacies.</s>
					<s n="10" xml:lang="la" type="auto">Ubicunque acerbiora narrantur, alios loquentes facimus aut ipsos auctores, qui quidem scripsere, adducimus nec parcimus verbis, quo magis mitigetur acerbitas.</s>
					<s n="11" xml:lang="la" type="auto">Ea in re s(ancti) Bernhardi nobis libertas, qua in episcopos et abbates invexit, mire utilis fuit.</s>
					<s n="12" xml:lang="la" type="auto">Fecit et veterum sanctorum patrum auctoritas, Hieronymi imprimis et Augustini, ut arbitrer, vitio verti cuiquam non posse, quae prioribus duobus in titulis et capitulis sunt exposita.</s>
					<s n="13" xml:lang="la" type="auto">Nam si pugnantia cum dissonis et pugnantibus referri non deberent in opere chronico nec possent, profecto nulla saeculorum series tradi et describi ullo in libro posset et fide sua historiam destitui necesse foret.</s>
					<s n="14" xml:lang="la" type="auto">Data vero et haec opera est quibusdam, ut pluscula extenuaremus, quae praecise dici poterant.</s>
					<s n="15" xml:lang="la" type="auto">Nolui enim hoc urgere hac in parte, ut monachismum abrogaturus viderer, quod valde odiosum fuisset; sed vocabulo reformationis sum usus, quo et ipsi, dum de monachis et pfaffis mentio incidit, libenter utuntur et libere agnoscunt, esse in illis, quod emendare et in ordinem redigere necesse sit.</s>
					<s n="16" xml:lang="la" type="auto">Missam, imagines, eucharistiam, sanctorum suffragia nusquam, quod sciam, attigi, neque, ut attingerem, ulla causa fuit.</s>
					<s n="17" xml:lang="la" type="auto">Oblique innui quaedam, quae nasuto lectori facient satis.</s>
					<s n="18" xml:lang="la" type="auto">Praecavi imprimis, ne qua in re acerbius controversa iudicium meum praefractius interponerem; sed libenter velut haesitans in alios reieci cognitionem, contentus ipse retulisse rem, ut habet, quod equidem unicum historiae munus est.</s>
					<s n="19" xml:lang="la" type="auto">Proinde saepius partes controversiae partibus committo, ut, quibus causis et argumentis utantur, qui se iure ad invehendum et accusandum excitos esse clamant, cognosci queat.</s>
					<s n="20" xml:lang="de" type="auto"><foreign xml:lang="la">Ubique laude extollo pagos cum titulis magnificis,</foreign> und da ich wider das closterwerck und wider die cloßner und cloßnerin handlen, ziech ich bruͦder Clousen mitt bsonderm flyß an alls den, der nach der besten regell der eltisten einsidlen sich geleitet und finden lassen habe etc.</s>
				</p>
				<p>
					<s n="21" xml:lang="la" type="auto">Quae vero de sancto Gallo et statu monasterii attuli, magna fide reddita sunt, et in iis omnibus veritati et candori datum cum omni moderatione, quod dari rei monasticae, non ubique purae et sanctae, potuit.</s>
					<s n="22" xml:lang="la" type="auto">De ipsa veritate detrahi nec debet nec potest, ab illo praesertim, qui fidem historiae sanctam veretur.</s>
					<s n="23" xml:lang="la" type="auto">Nam et hoc in catalogo abbatum factum a me summa cura est, quod et ipse brevi cognosces; nam descriptum mittam arbitror, brevi nec sine historia et veterum et recentium gestorum.</s>
					<s n="24" xml:lang="la" type="auto">Multa mihi mutanda fuerunt, ne cum <persName ref="p3067" cert="high">Stumphio</persName> nostro idem, quod ipse sane digestissime tradidit, ipse quoque reponerem.</s>
					<s n="25" xml:lang="la" type="auto">Quando enim scribere coepi, libros eius necdum vidi, et dignum ipse duxit, quo me adire non gravaretur, ne laborem unum geminum confunderemus et ego ipse actum quod dicitur, agerem; quod sane magna mea gratia, quam humanissimo huic viro debeo, factum est.</s>
					<s n="26" xml:lang="la" type="auto">Oro autem te, mi Bullingere, ut et alias meas et simul illam lucubrationem, hac praeterita aestate apud me summis in negotiis natam, <persName ref="p3067" cert="high">Stumphio</persName> mittas, quo et legat et una tecum iudicet; et si edendum esse duxeritis, nomine eius ut edatur, curetis, ne non unum auctorem praeferat liber, unius nomine merito exiturus in lucem.</s>
					<s n="27" xml:lang="la" type="auto">Quodsi quae odiosiora esse iudicabit, quam ut suo nomine edenda putet, non gravabor, si meum in caput omnia reiiciat et in praefatione operis (eo enim in loco commode poterit), in quarum rerum descriptione mea opera sit adiutus, libere moneat; nollem enim optimum virum ullius rei, quae submolesta ei esse posset, ulla suspicione gravari.</s>
					<s n="28" xml:lang="la" type="auto">Ceterum in genere ut mitigetur lector, et ab initio quidem in praefationis fine, - ne quis consulat male, si quid in ullos, rerum narratarum fide postulante, vel scriptum vel dictum sit-, valde necesse erit.</s>
					<s n="29" xml:lang="la" type="auto">In quibus tamen D. <persName ref="p3067" cert="high">Stumphius</persName> me monitore non habet opus; novit sane me melius, quid factu opus existat.</s>
					<s n="30" xml:lang="la" type="auto">Quod ad me attinet, vestro iudicio in universum acquiescam; tantum curate, ut, si in praesentia de edendo supersedendum duxeritis, mea illa quantulacunque, quae obiter quidem conscripsi, maiore autem labore descripsi, ad me revertantur nec omnino intereant.</s>
					<s n="31" xml:lang="la" type="auto">Kesslerus recognovit, negans, se hanc materiam Germanice ab ullo sic tractatam hactenus vidisse, cui quidem facile accedo.</s>
					<s n="32" xml:lang="la" type="auto">Verum probe recteque tractarim an secus, vestrum erit iudicium; nam illius ita amore vitiatum est, ut acquiescere parum tuto liceat.</s>
				</p>
				<p>
					<s n="33" xml:lang="de" type="auto">Das buͦch hatt zwei bücher papyr.</s>
					<s n="34" xml:lang="de" type="auto">Ein anderer hett es uff eins geschriben; ich schrib böß und wyt gestehe gschrift.</s>
					<s n="35" xml:lang="de" type="auto">Wir habend ouch zwyfelt, ob üwer verornedte die buͤcher, so inn truck ußgon söltind, zuͦ besähen, die history der äpten und S. Gallen closter belangend ze trucken zuͦlassen wurdind oder nitt, diewyl üwer herren von Zürich ouch schirmvögt gedachts klosters sind.</s>
					<s n="36" xml:lang="de" type="auto">Ich hör aber nit, das man deß gloubens halb dem kloster niendertinn angedingt oder verbunden sey.</s>
					<s n="37" xml:lang="de" type="auto">Das weiß ich wol, das im brief deß lant- und burgrechts, so apt Caspar mitt den vier orten selbswillig ufgenommen hat, die relligion aller dingen excipiert und hindangesetzt ist, uß anbringen deß apts, und das zytlich allein ingedingt ist.</s>
					<s n="38" xml:lang="de" type="auto">So wirt sich (gloub ich) niemant sperren, das man nitt warhafte und unlougembar geschichten, so one allen hasß und Widerwillen, allein die history zuͦ vollstrecken, mitt aller senftmütigkeit darton und beschriben werdend, nitt möge oder solle oberzelter Ursachen halber stellen und ußgon lassen, besonders unserer religion zuͦ fürschub und guͦtem.</s>
					<s n="39" xml:lang="la" type="auto">Verum de hoc ipse tu statues et curabis.</s>
					<s n="40" xml:lang="la" type="auto">Vale.</s>
					<s n="41" xml:lang="la" type="auto">Sangalli, pridie Kalendas Octobres, anno domini MDXLV.</s>
					<s n="42" xml:lang="la" type="manual">- Boni consule festinatam scripturam.</s>
					<s n="43" xml:lang="la" type="auto">Ioachimus Vadianus.</s>
				</p>
				<p>
					<s n="44" xml:lang="la" type="auto">Ornatissimo viro domino Heinricho Bullingero, amplissimae ecclesiae Tigurinae episcopo, domino et amico maxime colendo.</s>
				</p>
			</div>
		</body>
	</text>
</TEI>
