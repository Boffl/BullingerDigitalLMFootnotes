<TEI xmlns="http://www.tei-c.org/ns/1.0" xml:id="file12089" type="Brief" source="Bindseil" n="273">
	<teiHeader xml:lang="de">
		<fileDesc>
			<titleStmt>
				<title subtype="file">Heinrich Bullinger / Z체rich AN Philipp Melanchthon, 3. Dezember 1544</title>
			</titleStmt>
			<publicationStmt>
				<authority>Universit채t Z체rich</authority>
				</publicationStmt>
			<sourceDesc>
				<bibl type="scan">Z체rich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratiam et vitae innocentiam a Domino.</s>
					<s n="2" xml:lang="la" type="auto">Nihildum vidimus scriptorum D. Lutheri vel ad nos, vel contra nos.</s>
					<s n="3" xml:lang="la" type="auto">Quo fato id fiat, ignoramus.</s>
					<s n="4" xml:lang="la" type="auto">Miramur interim D. Lutheri consilium, qui, quantum ex aliorum quoque amicorum et fratrum literis intelligimus, acerbissime in nos scripsit, nihil tamen misit.</s>
					<s n="5" xml:lang="la" type="auto">At ingenui et vere Germani hominis fuerat, mea quidem sententia, illis maxime exemplum mittere, ad quos, vel contra quos scriptum est.</s>
					<s n="6" xml:lang="la" type="auto">Nullam homini occasionem dedimus agendi contra nos usque adeo atrociter et hostiliter.</s>
					<s n="7" xml:lang="la" type="auto">Id quod valde consolatur nos, qui alioqui magno cum dolore videmus, multis infirmis perniciosum obiici scandalum.</s>
					<s n="8" xml:lang="la" type="auto">Vere enim scribis, hostes nostros cristas ferociter erecturos.</s>
					<s n="9" xml:lang="la" type="auto">Dolet et illud nobis maxime, symbolum illud unionis et concordiae redemptorum sanguine Filii Dei, Sathanica suggestione verti in materiam rixarum, quibus animi fidelium saucii distrahuntur in partes.</s>
					<s n="10" xml:lang="la" type="auto">Nec impunitum sinet magnum hoc malum iustissimus Dominus.</s>
					<s n="11" xml:lang="la" type="auto">Quoniam vero prior ille ministerium nostrum et Ecclesias nihil tale meritas, damnavit tractavitque indignissime, publicato huiusmodi scripto (quantum videlicet ex optimorum doctissimorumque literis intelligimus: ipsum librum brevi nos accepturos speramus) quod non citra veritatis et Ecclesiarum nostrarum ingens periculum dissimulare possumus, non indigne feres vel tu, colendissime, nobisque carissime Melanchthon, vel alius vir bonus, si vere et modeste, coram Christi Ecclesia, nostram tueamur innocentiam, fidem denique nostram libere confiteamur, et adversarii respondeamus argumentis.</s>
					<s n="12" xml:lang="la" type="auto">Diu quidem propter pacem Ecclesiarum multa dissimulavimus.</s>
					<s n="13" xml:lang="la" type="auto">Nullum ille librum multo iain tempore edidit, in quo non Zwinglium nostrum meliora meritum notarit, ac nos etiam accusarit.</s>
					<s n="14" xml:lang="la" type="auto">Eo nomine semel et iterum datis ad Lutherum literis amicissime scriptis, hominem dehortati sumus.</s>
					<s n="15" xml:lang="la" type="auto">Sed et magnis sumptibus D. Bucerum de concordia Lutheri cum Helveticis Ecclesiis et harum cum Luthero splendide disserentem, ac magna pollicentem saepe audivimus.</s>
					<s n="16" xml:lang="la" type="auto">Responderunt Ecclesiae nostrae epistolae Lutheranae, adeoque et amicitiam contraxerunt cum illo, oblivione deletis omnibus iniuriis, et hostilibus libellis.</s>
					<s n="17" xml:lang="la" type="auto">Quorum omnium ille immemor, pergit suo modo agere, pacem videlicet calcare, et classicum cavere.</s>
					<s n="18" xml:lang="la" type="auto">Salis ergo dissimulatum hucusque.</s>
					<s n="19" xml:lang="la" type="auto">Satis illi datum.</s>
					<s n="20" xml:lang="la" type="auto">Satis tentatum.</s>
					<s n="21" xml:lang="la" type="auto">Ille bellum mavult, quam pacem.</s>
					<s n="22" xml:lang="la" type="auto">Interim non est, quod metuas, ne et nos in respondendo modestiam praetereamus.</s>
					<s n="23" xml:lang="la" type="auto">Numquam placuit nobis Lutherana illa omnibus maledicendi rabies et stylus saevissimus, exemplo carens, ut non magnopere nunc demum illud imitari cupiamus.</s>
					<s n="24" xml:lang="la" type="auto">Nec quicquam nobis negotii cum Anabaptistis, cum Campano, cum Schwenkfeldio et aliis sectarum autoribus.</s>
					<s n="25" xml:lang="la" type="auto">Nostram agemus causam.</s>
					<s n="26" xml:lang="la" type="auto">Tu ora Dominum, ut omnia cedant ad Christi gloriam et Ecclesiarum salutem.</s>
					<s n="27" xml:lang="la" type="auto">Copiosius autem de his apud te disserimus, quia te amamus et te inprimis nostram innocentiam scire cupimus.</s>
					<s n="28" xml:lang="la" type="auto">Dolet autem valde, te quoque versari in periculo non levi.</s>
					<s n="29" xml:lang="la" type="auto">Ergo si quid nostra poteris sublevari opera, omnia nostra tibi offerimus.</s>
					<s n="30" xml:lang="la" type="auto">Concede ad nos.</s>
					<s n="31" xml:lang="la" type="auto">Patebunt tibi omnium nostrum aedes.</s>
					<s n="32" xml:lang="la" type="auto">Nec ingratus eris hospes Magistratui nostro et Reipublicae.</s>
					<s n="33" xml:lang="la" type="auto">Honesto tibi stipendio providebitur.</s>
					<s n="34" xml:lang="la" type="auto">Nos interim tibi commendatos habe, et ora pro nobis Dominum.</s>
					<s n="35" xml:lang="la" type="auto">Vive el vale.</s>
					<s n="36" xml:lang="la" type="auto">Salutant le amicissime D. Pellicanus, Megander, Bibliander, Gualtherus, Fabritius, ac reliqui.</s>
					<s n="37" xml:lang="la" type="auto">Tiguri III Decembris 1544.</s>
					<s n="38" xml:lang="la" type="auto">Commendamus tibi hunc studiosum iuvenem Schafhusianum, qui valde praedicat tuam humanitatem, fidem et diligentiam.</s>
					<s n="39" xml:lang="la" type="auto">Dominus Iesus servet te.</s>
					<s n="40" xml:lang="la" type="auto">Heinrychus Bullingerus, tuus ex animo.</s>
				</p>
			</div>
		</body>
	</text>
</TEI>
