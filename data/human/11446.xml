<TEI xmlns="http://www.tei-c.org/ns/1.0" xml:id="file11446" type="Brief" source="VBS-5" n="1117">
	<teiHeader xml:lang="de">
		<fileDesc>
			<titleStmt>
				<title subtype="file">Heinrich Bullinger / Z체rich an Joachim Vadian (von Watt), 2. Juni 1540</title>
			</titleStmt>
			<publicationStmt>
				<authority>Universit채t Z체rich</authority>
				</publicationStmt>
			<sourceDesc>
				<bibl type="scan">Z체rich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratiam et vitae innocentiam a domino.</s>
					<s n="2" xml:lang="la" type="auto">Gratias ago tibi, vir colendissime, pro accurata illa et copiosa epistola.</s>
					<s n="3" xml:lang="la" type="auto">Semper enim literae tuae me non tantum delectant, sed et docent, neque rationes illas tuas, cur in praesenti non putes librum tuum de monasteriis vulgandum, facile contempserit vir bonus et prudens.</s>
					<s n="4" xml:lang="la" type="auto">Mea ergo pace opportuniorem exspectes licet occasionem, dummodo illius quoque memineris: ne quid nimis, ne diu plus satis.</s>
					<s n="5" xml:lang="la" type="auto">- Liberi sane sumus, qui Tiguri praedicamus Christum; sed circumsepti sumus, quemadmodum recte mones, praesidio et corona spectabili et firma.</s>
					<s n="6" xml:lang="la" type="auto">Dominus animet suos perpetuo, ut velint promovere, quod ipsius est gloriae et utilitatis ecclesiae.</s>
					<s n="7" xml:lang="la" type="auto">Schmalkaldica acta legi ex integro.</s>
					<s n="8" xml:lang="la" type="auto">Codex prope iustus est, ut hyperbolice efferam, quod satis videtur esse copiosum.</s>
					<s n="9" xml:lang="la" type="auto">Ego epitomen consilii ab eruditis conscripti de eo, in quibus velint cum papistis pacisci et in quibus nolint, contraxi.</s>
					<s n="10" xml:lang="la" type="auto">Quodsi acta nondum vidistis, ego epitomen tibi communicabo.</s>
					<s n="11" xml:lang="la" type="auto">Nunquam autem consilia illorum hominum mihi placuere melius neque unquam accesserunt ad nos propius.</s>
					<s n="12" xml:lang="la" type="auto">Deo laus et gloria, qui orandus erit nobis, ut in ipsis, quod coepit, confirmet.</s>
					<s n="13" xml:lang="la" type="auto">- Selymum, illum Turcorum tyrannum, semper timui et vel hodie metuo, illum a deo esse Sanherib, Nabuchodonozorem et Antiochum destinatum, qui puniat reliquias Christianorum ob perfidiam illam et scelera nefanda.</s>
					<s n="14" xml:lang="la" type="auto">Dominus misereatur nostri et det nobis cor poenitens.</s>
					<s n="15" xml:lang="la" type="manual">Amen.</s>
					<s n="16" xml:lang="la" type="auto">- Scripserunt hisce diebus Basilienses ad senatum nostrum ac petierunt, eruditos aliquot Argentoratum ablegaret.</s>
					<s n="17" xml:lang="la" type="auto">Verum negatum id est illis multas ob causas; quamquam amice et suaviter negatum sit.</s>
					<s n="18" xml:lang="la" type="auto">Non dubito, quin et tu sis postulatus.</s>
					<s n="19" xml:lang="la" type="auto">Verum non video, quomodo non plus inde tibi et aliis detrimenti quam utilitatis exspectandum sit.</s>
					<s n="20" xml:lang="la" type="auto">- Exserere sane coepit vires suas pestis et velitario certamine ludere in Niderdorff.</s>
					<s n="21" xml:lang="la" type="auto">Exspectamus, quid dominus nobiscum sit facturus; in manu eius sunt sortes nostrae.</s>
					<s n="22" xml:lang="la" type="auto">Vertigo et prope paralyticus quidem dolor ita excruciat caput meum et ita corpori torporem inducit, ut intra aliquot dies et mihi et aliis plane fuerim non inutilis modo, sed oneri quoque.</s>
					<s n="23" xml:lang="la" type="auto">Abstineo in universum a litterarum studio, Dominus restituat mihi incolumitatem pristinam.</s>
					<s n="24" xml:lang="la" type="auto">- Has litteras quaeso Aureliam et Memmingam perferri cures.</s>
					<s n="25" xml:lang="la" type="auto">Valebis.</s>
					<s n="26" xml:lang="la" type="auto">2. Iunii, anno 1540.</s>
					<s n="27" xml:lang="la" type="auto">Clarero quid consuluerim, ipse exponet.</s>
				</p>
				<p>
					<s n="28" xml:lang="la" type="auto">Scribo haec maximo cum dolore capitis; itaque boni consulas male picta et dicta.</s>
				</p>
				<p>
					<s n="29" xml:lang="la" type="auto">H(einricus) Bullingerus tuus.</s>
				</p>
				<p>
					<s n="30" xml:lang="la" type="auto">D. Ioachimo Vadiano, Sangallensi consuli, domino suo colendissimo.</s>
				</p>
			</div>
		</body>
	</text>
</TEI>
