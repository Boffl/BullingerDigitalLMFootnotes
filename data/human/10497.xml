<TEI xmlns="http://www.tei-c.org/ns/1.0" xml:id="file10497" type="Brief" source="HBBW" n="462">
	<teiHeader xml:lang="de">
		<fileDesc>
			<titleStmt>
				<title subtype="file">Heinrich Lüthi (Lucius) / [Winterthur] AN Heinrich Bullinger, 21. Oktober 1534</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Heinricho Bullingero H. Lutius gratiam et pacem a domino exoptat.</s>
				</p>
				<p>
					<s n="2" xml:lang="la" type="auto">Ut peregre modo concedam<note xml:id="fn1" type="footnote" n="1"><persName>Lüthi</persName> denkt an die Reise zur Zürcher Herbstsynode, s. <bibl>Z</bibl>. 7-9 mit Anm. 3.</note> vel eques vel pedes quoque, mihi sane per adversam valetudinem haud licet, quum noctem proximam insomnem propemodum duxi.</s>
					<s n="3" xml:lang="la" type="auto">Ita graviter ac nimis atrociter morbus ille meus, quem vulgo <foreign xml:lang="de">das gesuchty<note xml:id="fn2" type="footnote" n="2">Rheumatismus (<bibl>SI</bibl> VII 286-288).</note></foreign> vocant, adortus est, qui me subinde misere divexat.</s>
					<s n="4" xml:lang="la" type="auto">Is circa iuncturas ac membrorum compagines latitans vim suam exerit gnaviter.</s>
					<s n="5" xml:lang="la" type="auto">Qui fit, ut modo vel mihi invito domi desidendum sit.</s>
					<s n="6" xml:lang="la" type="auto">Proinde te etiam atque etiam oro atque obsecro hanc meam absentie iustam causam coram <foreign xml:lang="el">σύνοδῳ</foreign><note xml:id="fn3" type="footnote" n="3">Die Herbst-Synode der Zürcher Pfarrerschaft fand am 20. Oktober 1534 statt, s. Synodalprotokoll, Zürich StA, E II 1, 183.</note> indices, si ita opus facto tibi visum fuerit, ne forte quispiam ex fratribus me contumacem esse existimet.</s>
				</p>
				<p>
					<s n="7" xml:lang="la" type="auto">Porro fratres sedulo inhortandos opere precium esse arbitror, ut paulo dignius ac honorificentius sacramenta tractent.</s>
					<s n="8" xml:lang="la" type="auto">Nescis enim, mi charissime frater, quam indigne quidam ac nimis contemptim de iis cum dicant tum sentiant quamque ridicule quantoque contemptu sacerrima hec mysteria administrent.</s>
					<s n="9" xml:lang="la" type="auto">Invenias quosdam, quibus satis est - ut ex multis incommoditatibus unam saltem perducam -, quum eis venit puer baptizandus, verbis tantum uti substantialibus ac protinus importatum puerum in manus accipere ac dicere: «Baptizo te in nomine patris etc.», quasi piaculum sit aliqua piarum precum forma praescripta sacramenta vestire atque exornare.</s>
					<s n="10" xml:lang="la" type="auto">In multis, mehercle, desidero magnam vigilantiam.</s>
					<s n="11" xml:lang="la" type="auto">Infirmos non revisunt.</s>
					<s n="12" xml:lang="la" type="auto">Fratrum, qui in Christo obdormierunt, iuxta constitucionem<note xml:id="fn4" type="footnote" n="4">Die im Herbst 1532 verabschiedete Zürcher Kirchenordnung bestimmt, daß die Namen der verstorbenen Gemeindeglieder in der Kirche verkündet werden sollen (<bibl>AZürcherRef</bibl> 1899, S. 832).</note> apud ecclesiam mentionem non faciunt ullam, quibus propemodum hominis ac vacce discessus iuxta est.</s>
					<s n="13" xml:lang="la" type="auto">Precationem dominicam, symbolum, praecepta Christi, legis summam a contionibus publicis palam rudi populo non praedicunt.</s>
					<s n="14" xml:lang="la" type="auto">Quotus quisque <foreign xml:lang="el">κατήχησιν</foreign> pro synodi constitutione<note xml:id="fn5" type="footnote" n="5">Zu Kinderzucht und Katechismus in der Kirchenordnung s. <bibl>AZürcherRef</bibl> 1899, S. 831. - Der Verbesserung des Katechismus widmete sich ein eigenes Traktandum der Herbst-Synode 1534, s. Zürich StA, E II 1, 189r.</note> observat?</s>
					<s n="15" xml:lang="la" type="auto">Plerique huc spectant unice, ut subinde innovent aliquid vel prorsus abrogent parum interim memores,<pb type="edition" next="369"/> quantam vigilantiam ac prudentiam hic nostra functio requirat quamque circumspecte hic agendum sit, ut non modo demoliamur, sed edificamus<note xml:id="fn6" type="footnote" n="6">Vgl. Röm 14, 19f par.</note> ac laudetur deus in omnibus.</s>
				</p>
				<p>
					<s n="16" xml:lang="la" type="auto">Vale feliciter.</s>
				</p>
				<p>
					<s n="17" xml:lang="la" type="auto">Hanc nostram commonifactionem eo animo accipias, quo ego feci, hoc est pio ac bono.</s>
				</p>
				<p>
					<s n="18" xml:lang="la" type="auto">Anno 1534, undevigesimo octobris, derepente summo diluculo ad lucernam.</s>
				</p>
				<p>
					<note type="address">[Adresse auf der Rückseite:]</note>
					<s n="19" xml:lang="la" type="auto">Heinricho Bullingero, urbis Thigurine episcopo, domino ac fratri suo charissimo.</s>
				</p>
			</div>
		</body>
	</text>
</TEI>
