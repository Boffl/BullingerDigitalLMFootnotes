<TEI xmlns="http://www.tei-c.org/ns/1.0" xml:id="file11283" type="Brief" source="VBS" n="1048">
	<teiHeader xml:lang="de">
		<fileDesc>
			<titleStmt>
				<title subtype="file">Heinrich Bullinger / Zürich AN Joachim Vadian (von Watt), 11. März 1539</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratiam et vitae innocentiam a domino.</s>
					<s n="2" xml:lang="la" type="auto">Scripsi, quae mandaveras, vir colendissime, per clarissimum Ioannem Habium, praefectum Ryneggensem.</s>
					<s n="3" xml:lang="la" type="auto">Si quid amplius est, quod per me fieri velis, ero paratissimus.</s>
					<s n="4" xml:lang="la" type="auto">Literae tuae duplici nomine me exhilararunt: Principio quod audio libros illos de collegiis non abiisse in spongiam.</s>
					<s n="5" xml:lang="la" type="auto">Perge modo religionem veram iuvare et illustrare, immo asserere ab erroribus; dominus coronabit illam tuam doctam diligentiam.</s>
					<s n="6" xml:lang="la" type="auto">Deinde gratissimam rem fecisti, qui res exteras tanta annotasti diligentia.</s>
					<s n="7" xml:lang="la" type="auto">Prosunt mihi plurimum; Röystio recensui, qui te plurimum salvere iussit.</s>
					<s n="8" xml:lang="la" type="auto">Perge, quaeso, scribere, si quae certa habes.</s>
					<s n="9" xml:lang="la" type="auto">Ego maximas in Germania turbas oborituras metuo, idque propter peccata nostra.</s>
					<s n="10" xml:lang="la" type="auto">Dominus misereatur nostri.</s>
					<s n="11" xml:lang="la" type="auto">Munsteri versionem mittit Froschouerus.</s>
					<s n="12" xml:lang="la" type="auto">Videbis, quae praefatus sim in sacra Biblia.</s>
					<s n="13" xml:lang="la" type="auto">De iis vero et quae scripsi de origine erroris, cupio tuum audire iudicium Sunt qui putent, utraque a quibusdam infestis excipienda fore animis; verum ego deo et veritatis studiosis placere malui quam morosis quibusdam, quibus nihil, nisi quod ipsi fecerunt, probatur.</s>
					<s n="14" xml:lang="la" type="auto">Vale et me ama.</s>
					<s n="15" xml:lang="la" type="auto">Tiguri, XI. Martii 1539.</s>
					<s n="16" xml:lang="la" type="auto">Heinricus Bullingerus tuus.</s>
				</p>
				<p>
					<s n="17" xml:lang="la" type="auto">Clarissimo viro D. Ioachimo Vadiano, consuli Sangallensi, domino suo colendissimo.</s>
				</p>
			</div>
		</body>
	</text>
</TEI>
