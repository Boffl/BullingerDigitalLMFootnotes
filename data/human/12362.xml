<TEI xmlns="http://www.tei-c.org/ns/1.0" xml:id="file12362" type="Brief" source="VBS-6" n="1438">
	<teiHeader xml:lang="de">
		<fileDesc>
			<titleStmt>
				<title subtype="file">Heinrich Bullinger / Zürich an Joachim Vadian (von Watt), 27. Dezember [1545]</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratiam et pacem a domino.</s>
					<s n="2" xml:lang="la" type="auto">Allatae sunt senatui nostro a <placeName ref="l361" cert="high">Neroberga</placeName>, uti referebas, literae.</s>
					<s n="3" xml:lang="la" type="auto">Quia ergo intelligebam, te quid iis contineretur mirari, perquisivi et intellexi, privatum quiddam esse.</s>
					<s n="4" xml:lang="la" type="auto">Est enim civis quidam, qui Aeblio, civi nostro, 600 aureos mutuo dedit.</s>
					<s n="5" xml:lang="la" type="auto">Quia vero is urbe excessit, postulat senatus Nerobergensis, ut diligentem operam navent nostri, ne quid amittat civis ipsorum etc.</s>
					<s n="6" xml:lang="la" type="auto">Rerum nostrarum nihil est, quod scribam aut te aliis occupatum detineam.</s>
					<s n="7" xml:lang="la" type="auto">Habes hic vivas literas ammanum Voglerum, amicum veterem.</s>
					<s n="8" xml:lang="la" type="auto">A Basilea scribit <persName ref="p8418" cert="high">Myconius</persName> 22. Decembris haec: «Qui sunt in Belgis sub <persName ref="p18538" cert="high">Caesare</persName>, moleste incipiunt ferre onera, quibus in dies magis magisque gravantur.</s>
				</p>
				<p>
					<s n="9" xml:lang="la" type="auto">Spargunt milites, qui veniunt a Gallo, novum dissidium exortum inter ipsum et <persName ref="p18538" cert="high">Caesarem</persName>, idque in conventu <persName ref="p18538" cert="high">Caesaris</persName>, Galli et Angli.</s>
					<s n="10" xml:lang="la" type="auto">Caussa non indicatur.</s>
					<s n="11" xml:lang="la" type="auto">Quidam suspicantur, non aliam esse, quam quod <persName ref="p18538" cert="high">Caesar</persName> insidiis voluit capere Taurinum.</s>
					<s n="12" xml:lang="la" type="auto">Laetus capitaneus evocatus creditur a rege ob hanc causam.</s>
				</p>
				<p>
					<s n="13" xml:lang="la" type="auto">Ex <placeName ref="l492" cert="high">Argentina</placeName> quidam attulit heri, haec duo in comitiis inter cetera agenda <placeName ref="l157" cert="high">Francfordiae</placeName> et forsitan nunc esse acta: alterum, quod foedus evangelicum in confessione veritatis permansurum sit, quicquid <persName ref="p18538" cert="high">Caesar</persName>, papa, consilium et comitia qualiacunque definiant; alterum, ne quis porro quicquam alteri praestet vi foederis, nisi cum propter verbum dei infestatur.»</s>
					<s n="14" xml:lang="la" type="auto">Haec ille; at hi articuli mihi valde sunt dubii.</s>
					<s n="15" xml:lang="la" type="auto">Addit ille: «Ex aula Georgii, ducis Wirtenbergensis, sed et ex aula ducis iunioris e Montepelgardi affertur fama, Brunsvicensem veniam obtinuisse apud protestantes ideoque restituendum in integrum et habendum inter protestantes».</s>
					<s n="16" xml:lang="la" type="auto">Haec ille; id quod mihi non videtur verisimile.</s>
					<s n="17" xml:lang="la" type="auto">Sed si ita habet res, videtur id magno dedecore et periculo protestantium esse receptum.</s>
					<s n="18" xml:lang="la" type="auto">Quid, oro, faciet Saul inter prophetas?</s>
					<s n="19" xml:lang="la" type="auto">Quid lupus saltitat in choro ovium?</s>
					<s n="20" xml:lang="la" type="auto">Verum tempus, quod omnia profert, etiam hoc, quale futurum sit, revelabit.</s>
					<s n="21" xml:lang="la" type="auto">Vale in Christo servatore, qui faxit, ut tibi et universae tuae familiae hic annus felix illuxerit, felicissimus exeat.</s>
					<s n="22" xml:lang="la" type="auto">Tiguri, 27 Decembris, anno a Christo nato 1546.</s>
				</p>
				<p>
					<s n="23" xml:lang="la" type="auto">Tuus Bullingerus.</s>
				</p>
				<p>
					<s n="24" xml:lang="la" type="auto">Clarissimo viro D. D. Ioachimo Vadiano, consuli Sangallensi prudentissimo, domino suo semper colendo.</s>
					<s n="25" xml:lang="la" type="auto">Sangallen.</s>
				</p>
			</div>
		</body>
	</text>
</TEI>
