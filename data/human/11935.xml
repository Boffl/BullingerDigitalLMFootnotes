<TEI xmlns="http://www.tei-c.org/ns/1.0" xml:id="file11935" type="Brief" source="HBBW" n="1889">
	<teiHeader xml:lang="de">
		<fileDesc>
			<titleStmt>
				<title subtype="file">Wigand Happel / Frankfurt am Main AN Heinrich Bullinger, 8. April 1544</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Temperare mihi non possum,<note xml:id="fn2" type="footnote" n="2">Vgl. <persName>Plinius d.J.</persName>, Epistulae, 9, 5, 3.</note> quin tuae humanitati, omnium humanissime Bullingere, pro singulis fere tuis in me meritis gratias agam, etsi profecto id faciam cum pudore.</s>
					<s n="2" xml:lang="la" type="auto">Neque enim tanta necessitudo, quantam tu mihi tecum intercedere voluisti, requirere videtur gratiarum actionem, neque ego libenter tuis in me summis beneficiis tam vili orationis defungor munere, ac mehercule mallem praesens observantia officiorumque assiduitate atque re etiam, si per fortunae tenuitatem daretur, memorem me tibi ostendere.</s>
					<s n="3" xml:lang="la" type="auto">Amor enim tuus et iudicium de me utrum mihi plus dignitatis et honoris apud vos an voluptatis in perpetuum attulerit, non facile divinarim<note xml:id="fn3" type="footnote" n="3">Die Briefeinleitung paraphrasiert Cicero, Epistulae ad familiares, 10, 24, 1.</note>.</s>
					<s n="4" xml:lang="la" type="auto">Utroque certe istorum factum est, ut non solum abs te, verum etiam ab aliis tui similibus viris optimis et doctissimis magnis honoribus aucti, beneficiis et officiis affecti maximis Tyguro postea discesserimus<note xml:id="fn4" type="footnote" n="4">Zum Aufenthalt von <persName>Wigand Happel</persName> und <persName>Johannes Pincier</persName> im Haus von <persName>Konrad Pellikan</persName> in Zürich s. oben <ref target="file11933">Nr. 1887</ref>, Anm. 2.</note>.</s>
					<s n="5" xml:lang="la" type="auto">Atque, ut silentio praeteream, quae alii te duce vel tuo potissimum excitati exemplo nobis praestiterunt, tua quaedam in nos merita commemorabo, quo mihi ea memorię adhuc inhaerere meę intelligas.</s>
					<s n="6" xml:lang="la" type="auto">Quantae, quaeso, fuit humanitatis et benevolentiae, quod me ac <persName>Ioannem</persName><note xml:id="fn5" type="footnote" n="5"><persName>Johannes Pincier</persName>.</note> meum nullo nostro merito primum splendi[di]ssimo accepisti convivio, literas quasdam maximi momenti perlegisti<note xml:id="fn6" type="footnote" n="6">Gemeint ist möglicherweise <persName>Luthers</persName> Brief an <persName>Christoph Froschauer</persName> vom 31. August 1543; s. oben <ref target="file11920">Nr. 1874</ref>, Anm. 3.</note> et secreta revelasti non cuivis alioquin committenda, ac proficiscenti mihi <placeName>Constantiam</placeName> praeter omnem meam expectationem nec rogatus commendatitias dedisti literas ad optimum et disertissimum virum <persName>Thomam Blaurerum</persName>,<note xml:id="fn7" type="footnote" n="7">Das Schreiben an <persName>Thomas Blarer</persName> ist nicht erhalten, <persName>Ambrosius Blarer</persName> bezieht sich jedoch in seinem Brief vom 15. Juni 1543 auf Bullingers Empfehlung für <persName>Happel</persName>; s. <bibl>HBBW</bibl> XIII 155, 2-14.</note> quibus sane tantum effectum, ut summo ibi honore et beneficiis cumulatus fuerim!<pb type="edition" next="185"/></s>
				</p>
				<p>
					<s n="7" xml:lang="la" type="auto">Quid, quod liberum ad te aditum mihi patefecisti ac familiariter de rebus variis mecum conferre sermones non es gravatus librosque tuos quosdam communicasti describendos, neque tamen iis omnibus contentus etiam coenam nostram tua praesentia ac hilaritate exornare, amplo longoque vitro fragrantissimi vini donare nos dignos censuisti, postremo, ut publico celebri aut frequenti convivio cohonestaremur, effecisti, Tyguro itinere multo nos deduxisti sanctissima nos instruens doctrina ac domini misericordiae et gratiae commendans?</s>
					<s n="8" xml:lang="la" type="auto">Ob eiusmodi tuum erga nos studium, amorem fidemque summam ago et habeo gratias immortales et agam, dum vivam; nam relaturum me pro certo affirmare non possum.</s>
					<s n="9" xml:lang="la" type="auto">Tantis enim officiis et beneficiis tuis non videor mihi unquam respondere posse, nisi forte ita sensurus es, ut me referre gratias existimes, dum memoria tenebo.</s>
					<s n="10" xml:lang="la" type="auto">Verumtamen, utut ista sint, gratificandi profecto tibi nec tempus nec locum facile praetermisero unquam.</s>
				</p>
				<p>
					<s n="11" xml:lang="la" type="auto">Haec paucis ad te perscribere mihi visum est.</s>
					<s n="12" xml:lang="la" type="auto">Si quae alia ex me cognoscere cupis, dominum <persName>Pellicanum</persName>, patrem nostrum in domino reverendum, ac dominum <persName>Bibliandrum</persName>, paeceptorem unice observandum nostrum, rogabis, ut tibi meas ad se literas communicare velint<note xml:id="fn8" type="footnote" n="8">Erhalten ist nur der am 7. April an <persName>Konrad Pellikan</persName> gerichtete Brief (Zürich ZB, Ms F 47, 81f).</note>.</s>
				</p>
				<p>
					<s n="13" xml:lang="la" type="auto">Vale in domino foeliciter, vir optime, ac boni consule hanc in scribendo rusticitatem meam; titulis te multis haudquaquam delectari scio, quamobrem iis supersedeo.</s>
					<s n="14" xml:lang="la" type="auto">Salutabis meo nomine quam familiariter totam familiam tuam ac sigillatim et diligenter d. <persName>Gesnerum</persName><note xml:id="fn9" type="footnote" n="9"><persName>Konrad Gessner</persName>.</note>, M. <persName>Otthonem</persName><note xml:id="fn10" type="footnote" n="10"><persName>Otto Werdmüller</persName>.</note> ac dominum praepositum<note xml:id="fn11" type="footnote" n="11">Propst <persName>Felix Frey</persName>.</note>, viros bonos et doctos.</s>
					<s n="15" xml:lang="la" type="auto">Iterum vale.</s>
				</p>
				<p>
					<s n="16" xml:lang="la" type="auto">Datae Francofurti, anno a virginis partu 1544, octavo aprilis.</s>
					<s n="17" xml:lang="la" type="auto">Tuus toto pectore<note xml:id="fn12" type="footnote" n="12"><bibl>Adagia</bibl>, 1, 4, 26 (<bibl>ASD</bibl> II/1 428, <ref target="file10357">Nr. 326</ref>.</note> <persName ref="p7618">Vigandus Happelius</persName>.</s>
				</p>
				<p>
					<note type="address">[Adresse auf der Rückseite:]</note>
					<s n="18" xml:lang="la" type="auto">Dignissimo et vigilantissimo <persName>Tygurinae</persName> ecclesiae episcopo domino Heinricho Bullingero, domino et patrono suo plurimum reverendo.</s>
					<s n="19" xml:lang="de" type="auto">Zurich.</s>
				</p>
			</div>
		</body>
	</text>
</TEI>
