<TEI xmlns="http://www.tei-c.org/ns/1.0" xml:id="file10172" type="Brief" source="HBBW" n="141">
	<teiHeader xml:lang="de">
		<fileDesc>
			<titleStmt>
				<title subtype="file">Gervasius Schuler (Scholasticus) / Basel AN Heinrich Bullinger, 4. Oktober 1532</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Ut pristini propositi perseverantiam nobis ille conferat, qui huius tam sanctissimi operis in utrisque classicum cecinit, quottidie precari non desino, charissime frater, quoque magis video tenebrionum technas apricari, eo magis in orando fervescit animus meus.</s>
					<s n="2" xml:lang="la" type="auto">Nec est, quod desit, qui in mediis turbis mirum in modum consoletur.</s>
					<s n="3" xml:lang="la" type="auto">Carnis internitionem spiritus alimentum esse in dies experior.</s>
					<s n="4" xml:lang="la" type="auto">Quo fit, ut communium adflictionum particeps fratrum adflictionibus non possim non supra modum condolere.</s>
				</p>
				<p>
					<s n="5" xml:lang="la" type="auto">Quod igitur essem tuarum miseriarum nuper amicorum relatione certior factus, condolui certe, sic tamen, ut pellucentis futurae glorię Christi radios poenitius inde introspexerim, quibus recensitis - spiritus est, qui loquitur<note xml:id="fn6" type="footnote" n="6">Siehe Mt 10,20.</note> - eternarum divitiarum acervos vidi, mox in laudes mens mea prorupit, energiam potentissimi patris expendi, cuius ingenium est preter omnem humanę sapientie captum in mediis turbis extremę foelicitatis nervos prodere.</s>
					<s n="6" xml:lang="la" type="auto">Non dubito omnipotentem illum omnium rerum fotorem hactenus tuas, fratris inquam, partes iuvisse, nec quod istud benefitium desuper tibi collatum sana fide hactenus percensueris; sum tamen non ignarus humanarum, hoc est nullarum virium, quibus «carnulentis pectoribus», ut <persName>Prudencii</persName> verbo utar<note xml:id="fn10" type="footnote" n="10"><persName>Aurelius Prudentius Clemens</persName>, Peristefanon X 372 (CChr CXXVI 342).</note>, sepe ad ima tendimus.</s>
					<s n="7" xml:lang="la" type="auto">Quo fit, charissime frater, ut his meis litteris incepto operi calcar addere non verear.</s>
					<s n="8" xml:lang="la" type="auto">Perge, perge igitur, consors futurae foelicitatis atque communium adflictionum particeps, noli huius mundi calliditate<pb type="edition" next="249"/> deterreri.</s>
					<s n="9" xml:lang="la" type="auto">Ulcus Sathanę cauterium sentit, vociferatur, intonat, extrema minatur.</s>
					<s n="10" xml:lang="la" type="auto">In proximo est delinquentie filium, ut <persName>Tertulianus</persName><note xml:id="fn13" type="footnote" n="13"><persName>Quintus Septimus Tertullianus</persName>, De carnis resurrectione 24 (<bibl>CSEL</bibl> XXXXVII 60).</note> loquitur, ad interitum iri.</s>
					<s n="11" xml:lang="la" type="auto">Agit animam certe.</s>
					<s n="12" xml:lang="la" type="auto">Interim hac via sub alteri quiescentium numerus in dies adinpletur.</s>
					<s n="13" xml:lang="la" type="auto">Satis est divine misericordie nos in salutem animae esse convictos, qua sic fulcimur, ut in media morte etiam preter eternam vitam sentiamus poenitus nichil.</s>
					<s n="14" xml:lang="la" type="auto">Consoletur te sumopere <persName>Gervasium</persName> tuarum erumnarum, quas ob Christi gloriam pateris, consortem esse.</s>
					<s n="15" xml:lang="la" type="auto">Refocillet animum tuum me in dies tui praecipue memorem esse apud deum in pręcibus meis.</s>
					<s n="16" xml:lang="la" type="auto">Perrumpe forti, hoc est fideli animo inpiorum cuneos.</s>
					<s n="17" xml:lang="la" type="auto">In procinctu stat dominus, cuius presentissimo subsidio victores abituri sumus.</s>
					<s n="18" xml:lang="la" type="auto">O foelices nos, si ob Christi gloriam periclitari contigerit<note xml:id="fn17" type="footnote" n="17">Siehe Mt 5,11.</note>!</s>
					<s n="19" xml:lang="la" type="auto">Modo dominus adsit iuxta quod pollicitus est<note xml:id="fn18" type="footnote" n="18">Siehe Mt 28,20.</note>.</s>
				</p>
				<p>
					<s n="20" xml:lang="la" type="auto">Ceterum de rebus meis non est quod aures tuas obtundere velim.</s>
					<s n="21" xml:lang="la" type="auto">Posthabitis omnibus hoc unum est, quod opto, ut sese mentibus nostris in dies magisque deus insinuet, quo consortes [!] adflictionum Christi ipsius vita in nobis manifestetur.</s>
					<s n="22" xml:lang="la" type="auto">Sic transformati ad claritatem corporis eius olim reviviscamus in vitam nunquam interituram.</s>
				</p>
				<p>
					<s n="23" xml:lang="la" type="auto">Vale, mee delicie.</s>
					<s n="24" xml:lang="la" type="auto">Uxorem tuam<note xml:id="fn23" type="footnote" n="23"><persName>Anna Bullinger, geb. Adlischwyler</persName>.</note>, parentem<note xml:id="fn24" type="footnote" n="24">Dekan <persName>Heinrich Bullinger</persName>.</note> de me semper bene meritum nomine meo plurimum saluta.</s>
					<s n="25" xml:lang="la" type="auto">Ora pro me, frater.</s>
				</p>
				<p>
					<s n="26" xml:lang="la" type="auto">Datum <placeName>Basilee</placeName>, 4. octobris anno sesquimillesimo tricesimo secundo.</s>
				</p>
				<p>
					<s n="27" xml:lang="la" type="auto"><persName>Gervasius</persName> tuus.</s>
				</p>
				<p>
					<note type="address">[Adresse auf der Rückseite:]</note>
					<s n="28" xml:lang="la" type="auto">Heinricho Bullingero, in domino fratri charissimo meo, Tiguri.</s>
				</p>
			</div>
		</body>
	</text>
</TEI>
