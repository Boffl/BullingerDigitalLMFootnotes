<TEI xmlns="http://www.tei-c.org/ns/1.0" xml:id="file11116" type="Brief" source="HBBW-7" n="1073">
	<teiHeader xml:lang="de">
		<fileDesc>
			<titleStmt>
				<title subtype="file">s.n. / Zürich an s.n. / [Bern], 28. November 1537</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				</sourceDesc>
		</fileDesc>
		</teiHeader>
	<text xml:lang="de">
		<body>
			<div xml:id="div1" corresp="regest1">
				<p>
					<s n="1" xml:lang="de" type="auto">Gnad, frid und barmhertzigheit durch unsern herren Jesum Christum sye mitt üch, lieben bruͤdern.<pb type="edition" next="311"/></s>
				</p>
				<p>
					<s n="2" xml:lang="de" type="auto">Wir habend mitteinandren geläßen die bekandtnus, die ein eersamer kleiner und großer radt zuͦ <placeName ref="l41" cert="high">Bernn</placeName> herren doctorn <persName ref="p5565" cert="high">Capito</persName> und <persName ref="p467" cert="high">Martino Bucero</persName><note xml:id="fn2" type="footnote" n="2">Zum Zeugnis, das der <placeName ref="l41" cert="high">Berner</placeName> Rat den Straßburgern am 23. September ausgestellt hatte, s. oben <ref target="file11088">Nr. 1045</ref>, 209-216, und <ref target="file11095">Nr. 1052</ref>, 8-10.</note> ergangner under üch handlungen halben gegäben hatt.</s>
					<s n="3" xml:lang="de" type="auto">Und sind mitt üch wol zefriden, das ir stiff<note xml:id="fn3" type="footnote" n="3">fest.</note> by gottes wortt und in disem wolbegrünter<note xml:id="fn4" type="footnote" n="4">und bei der in Gottes Wort gut begründeten.</note> uwer disputation<note xml:id="fn5" type="footnote" n="5">Vgl. oben <ref target="file11052">Nr. 1010</ref>, 54-56 mit Anm. 10.</note> und allgemeiner confeßion, zuͦ <placeName ref="l28" cert="high">Basel</placeName> gestelt<note xml:id="fn6" type="footnote" n="6">Gemeint ist das Erste Helvetische Bekenntnis von 1536 (<bibl>BSRK</bibl> 101-109).</note>, blibenn sind und üch häll erlütert<note xml:id="fn7" type="footnote" n="7">und klar deklariert habt.</note>, fürohin in der kilchen zuͦ <placeName ref="l41" cert="high">Bernn</placeName> zuͦ leeren, wie sich gebürt, insonders aber zemyden<note xml:id="fn8" type="footnote" n="8">zu vermeiden.</note> die ungebrüchlichen wort wäsenlich, lyplich, natürlich, übernatürlich, unsichtbarlich, wunderbarlich, fleischlich und unußsprechenlicher wyß<note xml:id="fn9" type="footnote" n="9">Dieser Beschluß der <placeName ref="l41" cert="high">Berner</placeName> Frühjahrssynode war Teil der Ratsurkunde vom 23. September; vgl. oben <ref target="file11106">Nr. 1063</ref>, 7-10 mit Anm. 3.</note>.</s>
					<s n="4" xml:lang="de" type="auto">Zu dem, wenn die tropischen reden fürfalend<note xml:id="fn10" type="footnote" n="10">wenn übertragene Redeweisen vorkommen.</note> und insonders des sacraments des herren nachtmols angezogen<note xml:id="fn11" type="footnote" n="11">angeführt [werden].</note>, das dann angendts<note xml:id="fn12" type="footnote" n="12">umgehend.</note> sy ouch ußgeleit werdint nach bruch und verstand des synodi der kilchen zuͦ <placeName ref="l41" cert="high">Bernn</placeName><note xml:id="fn13" type="footnote" n="13">d. h. gemäß dem <placeName ref="l41" cert="high">Berner</placeName> Synodus von 1532. -Auch dieser Beschluß findet sich an gleicher Stelle.</note>.</s>
				</p>
				<p>
					<s n="5" xml:lang="de" type="auto">Wenn es nun einfalt<note xml:id="fn14" type="footnote" n="14">einfach.</note> by sömlicher<note xml:id="fn15" type="footnote" n="15">solcher.</note> antwort geplyben were, hette es unns ouch baaß<note xml:id="fn16" type="footnote" n="16">besser.</note> mögen erfröwen.</s>
					<s n="6" xml:lang="de" type="auto">Diewyl ir üch aber ettwas wytter habend yngelaßen mitt den bruͤdern von<placeName ref="l492" cert="high">Straßburg</placeName>, das villicht mitt der zitt ouch andren anlas gaben möchte, ettwas wyters yntrags und antzugs zethuͦn<note xml:id="fn17" type="footnote" n="17">Einsprache und Anklage zu erheben.</note>, dardurch wir mitt der zitt von unser confeßion ettwas wyter abgefuͤrt möchtend werden, ist unser aller bruͤderliche, hertzliche und trungenliche pitt an üch, ir wellind dis unser schriben, das gewüß uß trüwen beschicht, mitt liebhabenden hertzen von uns empfahen und für das erst üch flissen, das ir wol von ein andren für guͦt habind<note xml:id="fn18" type="footnote" n="18">einander gelten laßt.</note>, ein andren in trüwen liebind, nitt zweyspeltig imm verstand<note xml:id="fn19" type="footnote" n="19">in der Auffassung.</note> werdint, zuͦsamen stimmend und einmündig<pb type="edition" next="312"/> mitt ein andren üwerm entschluß und enbietten nach<note xml:id="fn20" type="footnote" n="20">eurem Beschluß und eurer Zusage entsprechend.</note> von dem heiligen nachtmol leerind.</s>
				</p>
				<p>
					<s n="7" xml:lang="de" type="auto">Ir wüßend, lieben bruͤdern, was heyterer<note xml:id="fn21" type="footnote" n="21">klarer.</note> bescheid in allen dingen vermag, item was heitere warheit in der kilchen gottes vermag.</s>
					<s n="8" xml:lang="de" type="auto">Der geist gottes, der ein liecht ist und innerlich zücht<note xml:id="fn22" type="footnote" n="22">zieht.</note> und leert, one des ynsprechen alles ußer<note xml:id="fn23" type="footnote" n="23">äußerliche.</note> leeren vergäbens ist, leert hecht in hertzen, haßet dunkle<note xml:id="fn24" type="footnote" n="24">Dunkelheit (vgl. <cit type="bible"><ref>1Joh 1, 5)</ref></cit>.</note>.</s>
					<s n="9" xml:lang="de" type="auto">So statt es also, das der leerer allweg<note xml:id="fn25" type="footnote" n="25">immer.</note> meer frucht schafft mit einfalter heytere dann mit verborgnem fürtrag<note xml:id="fn26" type="footnote" n="26">mit obskuren Ausführungen.</note>.</s>
					<s n="10" xml:lang="de" type="auto">Der leerer ist ouch by der hälle gehertzer<note xml:id="fn27" type="footnote" n="27">mutiger.</note>, und die gantz kilch bestadt by der heitere dapferer; dann sy weist<note xml:id="fn28" type="footnote" n="28">weiß.</note> und verstadt, woruf sy gründt.</s>
					<s n="11" xml:lang="de" type="auto">Es falt ouch das heimlich urteil aller glöubigen hertzen der einfallten warheit zu<note xml:id="fn29" type="footnote" n="29">im Sinne von: sie stimmen innerlich zu.</note>.</s>
					<s n="12" xml:lang="de" type="auto">Nun aber habend ir und wir bißhar mitt gottes hilf heiter und kurtz von dem handel des herren nachtmol geschriben, geleert und gepredget.</s>
					<s n="13" xml:lang="de" type="auto">Niemans ist under denen, die sust nitt widerwertige und nidige<note xml:id="fn30" type="footnote" n="30">feindlich gesinnte und von Groll erfüllte.</note> hertzen wider die warheit Christi habend, der uns nitt verstanden habe und ouch mitt kurtzen worten selbs sagen könne, was das sacrament sye, warumb es ingesetzt und was sin frucht und bruch sye.</s>
					<s n="14" xml:lang="de" type="auto">Dorumb laßend uns<pb type="scan" next="||r"/>ächt also in unser einfaltigheit, die gewüßlich unserm herren gefallt, bestendig und einmuͤtig fürfaren.</s>
					<s n="15" xml:lang="de" type="auto">Der herr ist doch in mitten under uns.</s>
				</p>
				<p>
					<s n="16" xml:lang="de" type="auto">Die Israeler gabend der arch gottes<note xml:id="fn31" type="footnote" n="31">der Bundeslade.</note>, die ein fürnemm sacrament was, ze vil zuͦ und sprachend: "Laßend die arch har ins läger bringen, uff das sy uns redte von der hand unser vinden" <cit type="bible"><ref>[1Sam 4, 3]</ref></cit>.</s>
					<s n="17" xml:lang="de" type="auto">Darumb sy inen aber nitt geben was, sonder zum zeichen, das gott welte under inen sin, wenn sy sinen pundt hieltend.</s>
					<s n="18" xml:lang="de" type="auto">Diewyl sy nun iro sacrament zvil zuͦgabend, straft sy gott<note xml:id="fn32" type="footnote" n="32">Vgl. <cit type="bible"><ref>1Sam 4, 6-22.</ref></cit> Der Vergleich findet sich auch in <persName ref="p4091" cert="high">Zwinglis</persName> "Amica exegesis", s. <bibl>Z</bibl> V 574, 24-30.</note>.</s>
					<s n="19" xml:lang="de" type="auto">Und darnach, alls sy zuͦwenig darvon hieltend, straft sy gott nach rüher<note xml:id="fn33" type="footnote" n="33">noch härter (vgl. <cit type="bible"><ref>1Sam 6, 19</ref></cit>; <cit type="bible"><ref>2Sam 6, 6f</ref></cit>; <bibl>Z</bibl> V 729, 9-12).</note>.</s>
					<s n="20" xml:lang="de" type="auto">Ir aber, lieben bruͤder, habend wol gelernt, das wort gottes recht fürschniden<note xml:id="fn34" type="footnote" n="34">zubereiten, austeilen (vgl. <cit type="bible"><ref>2Tim 2, 15</ref></cit> und <bibl>SI</bibl> IX 1115f).</note>, das ir weder zuͦ vil nach zuͦ wenig daran thuͦndt.</s>
					<s n="21" xml:lang="de" type="auto">Vil klagend wol, man weihe zu wenig an die sach thuͦn, und irrt man aber nitt weniger, wenn man zuͦ vil dran thuͦt.</s>
				</p>
				<p>
					<s n="22" xml:lang="de" type="auto"><pb type="edition" next="313"/>Was nun einigheit in guͦttem vermög, ist üch wol wüßend, sidmal kundbar<note xml:id="fn35" type="footnote" n="35">da bekannt ist.</note><note xml:id="fn36" type="footnote" n="36">nur.</note> ist das, sy ouch by bösen und in argen sachen vil und nun zuͦvil vermag.</s>
					<s n="23" xml:lang="de" type="auto">Der heilig apostel Paulus spricht: "Ich bitten üch, lieben bruͤdern, durch den nammen unsers herren Jesu Christi, das ir all einerley redint und nitt zwyspelt under üch syend, sonder das ir syend ein gantzer lib, eines gmuͤts und einer meinung" <cit type="bible"><ref>[1Kor 1, 10]</ref></cit>.</s>
					<s n="24" xml:lang="de" type="auto">Und an einem andren ortt spricht der selb Paulus: "Ist yenan<note xml:id="fn37" type="footnote" n="37">irgend.</note> ein trost in Christo, ist yenan ein ergezligheit<note xml:id="fn38" type="footnote" n="38">Trost, Linderung.</note> der liebe, ist yena ein gmeinsame des geists, ist yenen ein gruntliche, hertzliche erbermbd, so gönnend mir der fröuden, das ir glyche hertzen gägen andren tragind, ein andren lieb habind, einmuͤttig syend und das ir einerley meinung habind, das nützid under üch beschach durch gezengg und ytele eer; sonder schetze ye einer den andern mitt demuͦttigem hertzen fürnemer dann sich selbs, und sehe nitt ein yetlicher uff das sin, sonder uff anderer eer und heil" <cit type="bible"><ref>[Phil 2, 1-4]</ref></cit>.</s>
					<s n="25" xml:lang="de" type="auto">Ir wüssend, was der heid spricht: Durch einigheit wachsend kleine ding und werdent groß, durch uneinigheit werdent ouch große ding ze nüty gepracht<note xml:id="fn39" type="footnote" n="39">zunichte gemacht. -"Nam concordia parvae res crescunt, discordia maxumae dilabuntur" (<persName ref="p18863" cert="high">Sallust</persName>, lugurtha 10, 6; <bibl>Otto</bibl> 89, Nr. 418).</note>.</s>
					<s n="26" xml:lang="de" type="auto">Das uns dienern des worts der kilchen Zürich gott noch allweg in einigheit behept<note xml:id="fn40" type="footnote" n="40">erhält.</note> und wir wol von einandren verguͦtt habend<note xml:id="fn41" type="footnote" n="41">einander dulden.</note>, einandren nitt verachtend, sonder für lieb und werd habend, hallt uns mengen<note xml:id="fn42" type="footnote" n="42">manchen.</note> sturm uff, macht uns vil fridens und ander lüten mitt unns.</s>
					<s n="27" xml:lang="de" type="auto">Wo uneinigheit ist, mag ghein kilch beston.</s>
					<s n="28" xml:lang="de" type="auto">Söltend ir diener amm wort nitt von ein andren wellen für guͦtt haben, ein andren nitt wellen für lieb und werd haben, mögend ir wol gedenken, das es nitt allein wurde by üwer uneinigheit bliben.</s>
					<s n="29" xml:lang="de" type="auto">Die parthyen strekend sich uuß in radt und in die gmeind in statt und uff land.</s>
					<s n="30" xml:lang="de" type="auto">Was beschicht dann?</s>
					<s n="31" xml:lang="de" type="auto">Die widerwertigen empfahend ein hertz<note xml:id="fn43" type="footnote" n="43">fassen Mut.</note>, die ungehorsamen hoffend uffgang alles muͦtwillens, die bäpstischen verheißend<pb type="scan" next="||"/> innen<note xml:id="fn44" type="footnote" n="44">versprechen sich.</note> ufgang ires antichristischen rychs.</s>
					<s n="32" xml:lang="de" type="auto">Sy sagend: "Eho, die buwlüt am thurn Babylon verstond ein andren nitt mee<note xml:id="fn45" type="footnote" n="45">Vgl. <cit type="bible"><ref>Gen 11, 1-9</ref></cit>.</note>.</s>
					<s n="33" xml:lang="de" type="auto">Die sach will guͦt werden.</s>
					<s n="34" xml:lang="de" type="auto">Sy werdent sich selbs one schwertschlag zerstören.</s>
					<s n="35" xml:lang="de" type="auto">Laßend machen, laßend machen."</s>
					<s n="36" xml:lang="de" type="auto">Hie wirt der nammen gottes und das heilig evangelium geschmecht, und das zitt, das man solte wol anlegen mitt predgen und vermannen<note xml:id="fn46" type="footnote" n="46">mahnen.</note> zuͦ warer hofnung und unschuld, zuͦ rächtem glouben und bestand in allem guͦten, item das man abstande von ungöttlichen läben und <pb type="edition" next="314"/>Christo dankbar were das zitt alles wirt, verderpt und verzeert mitt kyben<note xml:id="fn47" type="footnote" n="47">streiten.</note>, haderen, kempfen, versetzen<note xml:id="fn48" type="footnote" n="48">abwehren.</note> und verantworten.</s>
					<s n="37" xml:lang="de" type="auto">Da ist dann kein liebe noch friden in hertzen weder der leerenden nach zuͦhörenden.</s>
					<s n="38" xml:lang="de" type="auto">So doch gott ein gott des frides ist<note xml:id="fn49" type="footnote" n="49">Vgl. <cit type="bible"><ref>1Kor 14, 33</ref></cit> u. ö.</note> und sust gnuͦg fyenden gottes vorhanden sind, wenn wir schon eins werend und trüwlich wider die selben strittend.</s>
					<s n="39" xml:lang="de" type="auto">Ellend ists, so die diener, die eins herren diener sind, mitt einandern kämpfend und in denen dingen, in denen sy vor<note xml:id="fn50" type="footnote" n="50">zuvor.</note> mitt gott wol eins warend.</s>
					<s n="40" xml:lang="de" type="auto">Darzwüschen stand die guͦthertzigen schäflin Christi in gfaaren.</s>
					<s n="41" xml:lang="de" type="auto">Sy werdent getrent und schwerlich verergert<note xml:id="fn51" type="footnote" n="51">schwer irregeleitet.</note>; die schwachen werdent in den kempfen gar zuͦ rugg<note xml:id="fn52" type="footnote" n="52">zurück.</note> getriben und zuͦ grund gericht.</s>
					<s n="42" xml:lang="de" type="auto">O was schwerer straff tröwt der herr denen, die ergernuß gäbend<note xml:id="fn53" type="footnote" n="53">Vgl. <cit type="bible"><ref>Mt 18, 6f</ref></cit>; <cit type="bible"><ref>Lk 17, 1f</ref></cit>.</note>!</s>
					<s n="43" xml:lang="de" type="auto">Wie wol wir nun hoffend, es bedörf für dis mal by üch, lieben bruͤdern, nitt sömlicher vermannung zur einigheit, in bekandter warheit zuͦ predgen, sind doch die zitten so gfaar<note xml:id="fn54" type="footnote" n="54">gefährlich.</note> und gadt der tüfel so ernstlich herumb<note xml:id="fn55" type="footnote" n="55">Vgl. <cit type="bible"><ref>1Petr 5, 8</ref></cit>.</note>, die kylchen zuͦtrännen, das wir vermeindt, dise unsere vermanung werde ir frucht mitt der tzitt wol bringen.</s>
					<s n="44" xml:lang="de" type="auto">Und zwaren bringt nüt mee unwyllens und uneinigheit in den kilchen, dann so man ander und ander formen ze leeren gebrucht, jetzund also handlet, bald grad imm selben ein enderung machet.</s>
					<s n="45" xml:lang="de" type="auto">Dorumb sind umb gottes willen gepätten, allweg in der warheit einfaltiglich und rychtig, ouch einmündig für ze faren, üch aller nüwerungen nützid beladen<note xml:id="fn56" type="footnote" n="56">euch auf keine Änderungen einzulassen.</note> etc.</s>
				</p>
				<p>
					<s n="46" xml:lang="de" type="auto">Demnach begärend wir an üch und bittend ouch, ir wöllend hierin arbeitten und, ob es zuͦ statten keme, an einer eersamen oberkeit zuͦ <placeName ref="l41" cert="high">Bernn</placeName> verschaffen und vermögen, das fürohin in gemeinen hendlen<note xml:id="fn57" type="footnote" n="57">gemeinsamen Angelegenheiten.</note>, die religion und unser confeßion beträfend, mitt gemeinem radtschlag gehandlet werde, ouch alles, das an uns langen möchte, biß dahin abgewyßen und angestellt<note xml:id="fn58" type="footnote" n="58">aufgeschoben.</note> werde, biß d[octor] <persName ref="p1974" cert="high">Luther</persName> nach <persName ref="p2095" cert="high">Ph[ilipp] Melanchtons</persName> zuͦsag<note xml:id="fn59" type="footnote" n="59">Gemeint ist sein Brief vom 15. März, s. oben <ref target="file11043">Nr. 1001</ref>, Anm. 12.</note> unser geschrift, an inn von <placeName ref="l28" cert="high">Basel</placeName> geschriben<note xml:id="fn60" type="footnote" n="60">Zum Schreiben der reformierten Städte der Eidgenossenschaft vom 12. Januar s. oben <ref target="file10976">Nr. 934</ref>, Anm. 15.</note>, antworte.</s>
					<s n="47" xml:lang="de" type="auto">Und sömlichen uftzug<note xml:id="fn61" type="footnote" n="61">Aufschub.</note> kan uns niemands verstendiger verargen; dann wir ye gnuͦg in disem handel gethon.</s>
				</p>
				<p>
					<s n="48" xml:lang="de" type="auto"><pb type="edition" next="315"/>Dann zum andren mal<note xml:id="fn62" type="footnote" n="62">zweimal.</note> habend die eidgnosischen kilchen mitt d. <persName ref="p1974" cert="high">Luthern</persName> gehandlet: ein mal, alls man gantz früntlich brief von Aarow ab dem tag gen <placeName ref="l492" cert="high">Straßburg</placeName> schreib und den predicanten von <placeName ref="l492" cert="high">Straßburg</placeName> früntlich empfelch gab,<pb type="scan" next="||"/> mitt d. <persName ref="p1974" cert="high">Luthern</persName> zuͦ handlen<note xml:id="fn63" type="footnote" n="63">Gemeint ist das Schreiben der evangelischen Orte an <persName ref="p5565" cert="high">Capito</persName> und <persName ref="p467" cert="high">Bucer</persName> vom 1. Mai 1536 (<persName ref="p3067" cert="high">Stumpf</persName>, Abendmahlsstreit 77f).</note>; das ander mal, alls man ein besonder fründtliche geschrift imm von <placeName ref="l28" cert="high">Basel</placeName> zuͦgesendt hatt<note xml:id="fn64" type="footnote" n="64">Siehe oben Anm. 60.</note>.</s>
					<s n="49" xml:lang="de" type="auto">So hatt man mitt schwerer muͤy, kosten und arbeit in diser sach 5 tagleistungen besuͦcht, vier zuͦ <placeName ref="l28" cert="high">Basel</placeName> und eine zuͦ Aarow, all in vergangnem 36. jar<note xml:id="fn65" type="footnote" n="65">Siehe <bibl>EA</bibl> IV/1c 616-623. 669-671. 682-685. 764. 784-787.</note>.</s>
					<s n="50" xml:lang="de" type="auto">Wir wüßend nitt, was wir nach witer söltend thuͦn oder was man uns wyter hette mögen anfordern.</s>
				</p>
				<p>
					<s n="51" xml:lang="de" type="auto">Hie bittend wir aber üch, ir wöllend uns diß unser anmuͦtten nitt verargen und uns verdenken<note xml:id="fn66" type="footnote" n="66">verdächtigen.</note>, samm<note xml:id="fn67" type="footnote" n="67">als ob.</note> wir understandint, üwer bischoff und visitatores oder provinciales zuͦsin.</s>
					<s n="52" xml:lang="de" type="auto">Gott kendt unser hertz, und ir söllend üch zuͦ uns gheins andren versähen, dann das wir begärend, üwere bruͤder zuͦsin und mittdiener des herren Jesu und siner gmeind.</s>
					<s n="53" xml:lang="de" type="auto">Was wir nun hie an üch muͦttend, beschicht allein, das wir wol eins und untzertrent, wir und unsere kilchen, blybind und ye länger ye stiffer und getruwer an ein andren werdint.</s>
					<s n="54" xml:lang="de" type="auto">Und was wir an üch begärend, habend wir an üch bißhar gctrüwlich gehalten.</s>
					<s n="55" xml:lang="de" type="auto">Ist an dem schyn<note xml:id="fn68" type="footnote" n="68">Das wird daraus ersichtlich.</note>, das, do unser lieb bruͤder von <placeName ref="l28" cert="high">Basel</placeName>, d[ominus] <persName ref="p1365" cert="high">Gryneus</persName> und <persName ref="p8418" cert="high">Myconius</persName>, imm augusto des vergangnen 36. jars har gen Zürich kamind und gestelte artikel von <placeName ref="l492" cert="high">Straßburg</placeName> fürtruͦgend<note xml:id="fn69" type="footnote" n="69">Siehe <bibl>HBBW VI</bibl> <ref target="file10918">[Nr. 877]</ref>, S. 389f, 9-30.</note>, weder ein eersame obergheit der statt Zürich weder wir, die diener amin wort, nützid woltind beschließlichs<note xml:id="fn70" type="footnote" n="70">Definitives.</note> antwurten hinder und one wüßen und bewilligen der kylchen zuͦ <placeName ref="l41" cert="high">Bernn</placeName>, ouch andren, so mitt uns ein gemeine confeßion gestelt habend.</s>
					<s n="56" xml:lang="de" type="auto">Ersuchend die gschriften, so damalen an üch geschriben sind<note xml:id="fn71" type="footnote" n="71">Vgl. <bibl>EA</bibl> IV/1c 744, Nr. 3.</note>, so werdent ir es finden.</s>
					<s n="57" xml:lang="de" type="auto">Der glichen hatt man jetzund ouch nach dem schmalkaldischen bericht gehandlet und nützid besonders antworten wöllen, biß man d. <persName ref="p1974" cert="high">Luthers</persName> geschrift empfienge<note xml:id="fn72" type="footnote" n="72">Siehe oben <ref target="file11043">Nr. 1001</ref>, 28-30; <bibl>EA</bibl> IV/1c 854 (zu mm) und 869 (zu dd).</note>.</s>
					<s n="58" xml:lang="de" type="manual">Wir könnend ouch nitt gedänken, das disere unsere anmuͦtung einer eersamen oberkeit zuͦ <placeName ref="l41" cert="high">Bernn</placeName> möge zu wider sin, dann sy uns innet jars frist under iro statt secret zuͦgeschriben und<pb type="edition" next="316"/> von uns geforderet hatt, das wir jetzund nützid vernüwerend<note xml:id="fn73" type="footnote" n="73">Siehe <bibl>HBBW</bibl> VI, <ref target="file10961">Nr. 919</ref>, bes. S. 478, 12-15.</note>.</s>
					<s n="59" xml:lang="de" type="auto">Hierumb habend ir hie des briefs copy<note xml:id="fn74" type="footnote" n="74">Vgl. ebd., Anm. a.</note>.</s>
					<s n="60" xml:lang="de" type="auto">Wenn man dann die abscheid zuͦ <placeName ref="l28" cert="high">Basel</placeName> des 4. februarii und 27. martii imm 36. jar ußgangen besichtiget, vermögend sy ouch nüt anders und lutend häll, das ein ortt one das ander nützid beschlieslichs handlen sölle, was gestelte confeßion, die zuͦ meeren oder minderen, betrift<note xml:id="fn75" type="footnote" n="75">Siehe <bibl>EA</bibl> IV/1c 617 c bzw. 670 a4.</note>.</s>
				</p>
				<p>
					<s n="61" xml:lang="de" type="auto"><pb type="scan" next="||112"/>Sömlichs alles aber schribend wir nitt der meinung, das wir unser ding allein haben und von yederman teilen wellind, oder andre kilche zu schupfen<note xml:id="fn76" type="footnote" n="76">verwerfen (<bibl>SI</bibl> VIII 1081f).</note> und uns von allen andern kilchen zuͦtrennen, sonder dahin reicht all unser fürnemmen, das wir nitt getrent und von anderen geschupft werdint.</s>
					<s n="62" xml:lang="de" type="auto">Wir habend ein mal die warheit bekendt; nun ist es an dem, das wir stiff darby belybind und wartind, ob uns yemans wölle unser confeßion widerlegen und eins beßeren berichten.</s>
					<s n="63" xml:lang="de" type="auto">Diewyl das nitt beschicht, bedarf man nitt wyter dann einfalt by erkandter warheit ston.</s>
					<s n="64" xml:lang="de" type="auto">Es bedarf gheiner anderer confeßionen, keiner anderer fürschribungen, die wyl dise nitt umbkert<note xml:id="fn77" type="footnote" n="77">widerlegt.</note> ist.</s>
					<s n="65" xml:lang="de" type="auto">Ein mal ist die confeßion darumb gemacht, wo wir unsers gloubens anzogen<note xml:id="fn78" type="footnote" n="78">zur Rechenschaft aufgefordert.</note> wurdint, das wir denn diß confeßion fürtruͤgind.</s>
					<s n="66" xml:lang="de" type="auto">Was kan man jetz einfalters und beßers antworten allen denen, die uns antziehend, dann: Wir habend ein confeßion; da wellind wir hören, was unrächt und unwarhaft darin ist.</s>
					<s n="67" xml:lang="de" type="auto">Laßend hierneben yederman sin besonder eigen ding verantwurten; diß confeßio aber ist aller kilchen gemein.</s>
					<s n="68" xml:lang="de" type="auto">Wyter söllen wir billich mitt allen denen zuͦfriden sin, die mitt uns zuͦfriden sind und uns umb unser confeßion nitt verschupfend.</s>
					<s n="69" xml:lang="de" type="auto">Unseren kilchen hatt nach nützid gebrosten<note xml:id="fn79" type="footnote" n="79">noch nichts gemangelt.</note>.</s>
					<s n="70" xml:lang="de" type="auto">Diewyl uns dann gott fridens beradt, söllend wir uns nitt selbs unruͦw machen, sonders inn friden stan und warten, wer uns welle beßers leren.</s>
				</p>
				<p>
					<s n="71" xml:lang="de" type="auto">Also vil habend wir dißmals inn bruͤderlicher liebe mit üch alls den liebsten bruͤdern wellen handlen.</s>
					<s n="72" xml:lang="de" type="auto">Bittend, ir wellinds zu güt ufnemmen und uns lieb haben, ouch für uns und unsere kilchen bitten, das uns gott nach sinem<pb type="edition" next="317"/> willen in wolstand der warheit mitt einigheit beware und sich aller siner kilchen vätterlich erbarme, durch Jesum Christum, unsern herren.</s>
				</p>
				<p>
					<s n="73" xml:lang="de" type="auto">Datum Zürich, 28. novembris 1537.</s>
				</p>
				<p>
					<s n="74" xml:lang="de" type="auto">Predicanten, läser der heyligen gschrifft diaconi und diener der kylchenn</s>
				</p>
				<p>
					<s n="75" xml:lang="de" type="auto">Zürych all gemeinlich, üwere in dem herrenn geliepte bruͤder und mittdiener.</s>
				</p>
				<p>
					<note type="address">[Ohne Adresse.]</note>
				</p>
			</div>
		</body>
	</text>
</TEI>
