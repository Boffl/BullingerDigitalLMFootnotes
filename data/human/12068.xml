<TEI xmlns="http://www.tei-c.org/ns/1.0" xml:id="file12068" type="Brief" source="HBBW" n="2021">
	<teiHeader xml:lang="de">
		<fileDesc>
			<titleStmt>
				<title subtype="file">Johannes Hospinian (Wirth) / [Basel] AN Heinrich Bullinger, [26. Oktober 1544]</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Etsi intervallum temporis perlongum intercesserit, quod suavissimis tuas ad me amicissimasque literas<note xml:id="fn2" type="footnote" n="2">Nicht erhalten.</note> acceperim, Bullingere observandissime, tamen sat cito ad eas (iuxta illud Catonis) respondero, si sat bene.</s>
					<s n="3" xml:lang="la" type="auto">Nunc quia multis de causis non modo non bene, sed ne sat quidem bene licet, quomodo hanc meam tarditatem excusabo et cunctationem?</s>
					<s n="4" xml:lang="la" type="auto">Ego vero saepissime volui scribere ad te et tibi partim pro humanitate literarum tuarum, partim pro studio me meosque iuvandi gratias agere.</s>
					<s n="5" xml:lang="la" type="auto">Verum nescio qua fortuna ita ceciderit, ut hoc a me in hunc usque diem fuerit dilatum.</s>
					<s n="6" xml:lang="la" type="auto">Proinde oro te, ignosce negligentiae aut meae potius oblivioni, qui homo sum propter occupationes nonnunquam officii parum memor.</s>
				</p>
				<p>
					<s n="7" xml:lang="la" type="auto">Quod pro sorore nostra<note xml:id="fn4" type="footnote" n="4">[...], die Witwe <persName>Rhellikans</persName>; s. zuletzt oben <ref target="file12001">Nr. 1954</ref> mit Anm. 4.</note>, afflictissima foemina, tantopere laboraveris, agnosco veterem tuam in nos voluntatem ideoque, quia non est facultatis nostrae tantum beneficium promereri de te, precamur, ut is<note xml:id="fn5" type="footnote" n="5">Gott; vgl. Ps 68,6 (Vulg. 67, 5); Jer 49, 11.</note> promereatur, qui praemia viduarum et pupillorum tutoribus immortalia proposuit<note xml:id="fn6" type="footnote" n="6">Vgl. Jes 1, 17f.</note>.</s>
					<s n="8" xml:lang="la" type="auto">Novimus enim, quod, si istud in te situm fuisset, facile impetrassemus.</s>
					<s n="9" xml:lang="la" type="auto">De fratre<note xml:id="fn7" type="footnote" n="7"><persName>Christian Hospinian</persName>.</note> nescio quid intercurrerit, quod non ita factum sit, quemadmodum abs te didiceram.</s>
					<s n="10" xml:lang="la" type="auto">Ego mehercule non probo illum in ludo triviali agere.</s>
					<s n="11" xml:lang="la" type="auto">Nam timeo, ne iterum contracta ex molestiis istis noxa non modo in priorem, sed ea graviorem aegritudinem recidat<note xml:id="fn8" type="footnote" n="8">Vgl. hierzu oben <ref target="file11958">Nr. 1911</ref>. 1954.</note>.</s>
					<s n="12" xml:lang="la" type="auto">Itaque vellem, si posset fieri, ut revocaretur ad vos, eximeretur ex isto pistrino<note xml:id="fn9" type="footnote" n="9">Zur Redensart vgl. <bibl>Röhrich</bibl> V 1637f s. v. "Tretmühle".</note> et alicui muneri praeficeretur, cui tutius quam huic praeesset.</s>
				</p>
				<p>
					<s n="13" xml:lang="la" type="auto">Audio d. <persName ref="p18889">Lutherum</persName> libellum<note xml:id="fn10" type="footnote" n="10"><persName>Luthers</persName> "Kurtz bekentnis"; s. oben <ref target="file12018">Nr. 1971</ref>, Anm. 20.</note> calumniarum et convitiorum (quorum plenus est) in vos evomuisse nuper.</s>
					<s n="14" xml:lang="la" type="auto">Miror calorem nondum in homine tam sene deferbuisse et, quod magis admiratione dignum est, hominem decrepitum <foreign xml:lang="el">καὶ πέμπελον</foreign> nondum resipuisse.</s>
					<s n="15" xml:lang="la" type="auto">Copia eius invectivae mihi quantumvis cupido hactenus facta non est.</s>
					<s n="16" xml:lang="la" type="auto">Quantum tamen ex aliis intelligo, talis est,<pb type="edition" next="485"/> qualis debebat ex officina <placeName>Romani</placeName> pontificis prodiisse, non eius, qui dicit se Christum profiteri.</s>
					<s n="17" xml:lang="la" type="auto">Sed fortasse Iuppiter fulmina sua, quae hactenus <placeName>Romae</placeName> coquebat iaciebatque, <placeName>Vitembergam</placeName> iam nunc transtulit.</s>
					<s n="18" xml:lang="la" type="auto">Utut sit, ego spei plurimum habeo fore, ut a deo nostro ita protegamur, ut multo minus <placeName>Vitembergensia</placeName> fulmina quam <placeName>Romana</placeName> noceant.</s>
				</p>
				<p>
					<s n="19" xml:lang="la" type="auto">Hoc posco, hoc peto, hoc flagito a domino, ut, quando audio te animum tuum ad respondendum adiecisse, spiritu suo ita te regat atque gubernet, ne quid humanis affectibus ductus scripsisse videaris.</s>
					<s n="20" xml:lang="la" type="auto">Equidem te tacente saxa fusura vocem<note xml:id="fn11" type="footnote" n="11">Lk 19, 40.</note> et os tam petulans, tam procax, tam maledicum obturatura putarem<note xml:id="fn12" type="footnote" n="12">Vgl. Ps 17 (Vulg. 16), 10; 94 (Vulg. 93), 4; Apk 13, 5.</note>.</s>
					<s n="21" xml:lang="la" type="auto">Sed diutius te non impediam.</s>
				</p>
				<p>
					<s n="22" xml:lang="la" type="auto">Iuvenem hunc, qui has tibi fert, Ioannem Perennium <placeName>Burenum</placeName>, doctum et pium et<pb type="scan" next="267v."/> propter veritatem evangelicam extorrem, tibi commendo<note xml:id="fn14" type="footnote" n="14"><persName>Hospinian</persName> war seit 1543 Präfekt des Augustinerkollegiums und hatte <persName>Johannes Evick</persName> dort aufgenommen; s. die Notiz von <persName>Amerbach</persName> unter Burenus' Brief in <persName>Amerbach</persName>, Korr. VI 99 (zu <ref target="file12733">Nr. 2686</ref>), ferner ebd., Anm. 1.</note>.</s>
					<s n="23" xml:lang="la" type="auto">Vale cum uxore<note xml:id="fn15" type="footnote" n="15"><persName>Anna, geb. Adlischwyler</persName>.</note> et lib[eris]<note xml:id="fn16" type="footnote" n="16">Zu Bullingers Kindern s. oben <ref target="file11884">Nr. 1838</ref>, Anm. 19.</note> tuis in domino Iesu foeliciter.</s>
					<s n="24" xml:lang="la" type="auto">Raptim, ex collegio<note xml:id="fn17" type="footnote" n="17">Das "Obere Kollegium" in <placeName>Basel</placeName>; s. oben <ref target="file11958">Nr. 1911</ref>, Anm. 7.</note> nostro ad 7. calendas [novembris].</s>
				</p>
				<p>
					<s n="25" xml:lang="la" type="auto">Meis verbis officiose d. <persName>Megandrum</persName>, <persName>Bibliandrum</persName>, <persName>Fabritium</persName><note xml:id="fn18" type="footnote" n="18"><persName>Erasmus Schmid</persName>.</note>, <persName>Gvaltherum</persName>, ludimoderatorem vestrum<note xml:id="fn19" type="footnote" n="19"><persName>Johann Jakob Ammann</persName>.</note> et reliquos fratres in domino salvere iubeas.</s>
				</p>
				<p>
					<s n="26" xml:lang="la" type="auto">Tuus <persName>Ioan. Hospinianus</persName> ex animo.</s>
				</p>
				<p>
					<note type="address">[Adresse darunter:]</note>
					<s n="27" xml:lang="la" type="auto">Divinarum humanarumque literarum scientissimo viro domino Henricho Bullingero, Tigurinae ecclesiae antistiti primario, domino et fratri suo in Christo semper observandissimo.</s>
				</p>
			</div>
		</body>
	</text>
</TEI>
