<TEI xmlns="http://www.tei-c.org/ns/1.0" xml:id="file11845" type="Brief" source="CO" n="507">
	<teiHeader xml:lang="de">
		<fileDesc>
			<titleStmt>
				<title subtype="file">Heinrich Bullinger / [Z체rich] AN Johannes Calvin, 14. Oktober 1543</title>
			</titleStmt>
			<publicationStmt>
				<authority>Universit채t Z체rich</authority>
				</publicationStmt>
			<sourceDesc>
				<bibl type="scan">Z체rich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratiam et vitae innocentiam a servatore Iesu.</s>
				</p>
				<p>
					<s n="2" xml:lang="la" type="auto">Commodum hunc nactus tabellionem, qui me tuo, Calvine vir doctissime piissimeque, salutabat nomine, non potui non paucula haec ad te praecipuum amicum et fratrem longe carissimum perscribere.</s>
				</p>
				<p>
					<s n="3" xml:lang="la" type="auto">Audio nonnihil dissidii aut saltem simultatis inter vestrates et Bernates nescio de quibus finibus atque terminis episcopi olim imperio subiectis gliscere.</s>
				</p>
				<p>
					<s n="4" xml:lang="la" type="auto">Quod si verum est quod dicitur, tuum sicut et Bernatium ministrorum fuerit vestros hortari ne ob fluxas istas instabilesque possessiones aut titulos dissideant, sed sequestrium aliquorum autoritate et iudicio interposito sancte iterum coalescant.</s>
					<s n="5" xml:lang="la" type="auto">Non est quod nos etiam de rebus maximis hoc nostro tempore litigemus et contendamus.</s>
					<s n="6" xml:lang="la" type="auto">Imminet cervicibus nostris papisticus illo Caesar, qui si Galliarum regem vel bello fregerit vel artibus ad insidiosam aliquam pacificationem pertraxerit, nihil aliud restat nisi ut Germaniam suae subigat libidini, inprimis autem Sabaudum et Brunsvicensem restituat.</s>
					<s n="7" xml:lang="la" type="auto">Et ante hunc, illum, quum quod affinitate ipsi cohaereat, tum quod Gebennensis et Lausannensis episcopi id efflictim postulent.</s>
					<s n="8" xml:lang="la" type="auto">Non ignoras, opinor quid ad querelam et calumnias Hildesheymensis episcopi civitati scripto praeceperit mandato.</s>
					<s n="9" xml:lang="la" type="auto">Hoc ipsum praecipiet haud dubie Genevatibus et Lausannensibus, restitutionem in integrum Antichristi.</s>
					<s n="10" xml:lang="la" type="auto">Quod si interim nos inter nos ipsos simultatibus et dissidiis distracti nostras vires attriverimus, ianuam certe hosti, et crudelissimo et sacrilego, aperuimus.</s>
					<s n="11" xml:lang="la" type="auto">Proinde si ullo alio tempore ad summam pacem atque concordiam nostros hortati sumus, hoc nostro tempore periculosissimo hortari debemus.</s>
					<s n="12" xml:lang="la" type="auto">Praecipue vero nostrae fidei creditos urgere ad sinceram poenitentiam, ad solidam gratiae fiduciam et preces ardentissimas, si forte impendentia nostris capitibus mala avertere dignetur clemens Dominus, qui nunquam deest serio nomen eius invocantibus.</s>
					<s n="13" xml:lang="la" type="auto">Huius gratiae te una cum sancta Genevatium ecclesia et cum omnibus symmystis et tota domo tua commendo.</s>
				</p>
				<p>
					<s n="14" xml:lang="la" type="auto">Salutant te fratres Megander, Bibliander, Pellicanus, Gualtherus, et reliqui.</s>
					<s n="15" xml:lang="la" type="auto">14 Octob. 1543.</s>
				</p>
				<p>
					<s n="16" xml:lang="la" type="auto">H. Bullingerus tuus.</s>
				</p>
				<p>
					<s n="17" xml:lang="la" type="auto">Praeclarae pietatis ac doctrinae viro D. Ioanni Calvino sanctae Gebennensis ecclesiae episcopo venerando suo et carissimo fratri.</s>
				</p>
			</div>
		</body>
	</text>
</TEI>
