<TEI xmlns="http://www.tei-c.org/ns/1.0" xml:id="file11641" type="Brief" source="HBBW" n="1598">
	<teiHeader xml:lang="de">
		<fileDesc>
			<titleStmt>
				<title subtype="file">s.n. / [Biel] AN Heinrich Bullinger / [Zürich], 19. Januar 1542</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="de">
		<body>
			<div xml:id="div1" corresp="regest1">
				<p>
					<s n="1" xml:lang="de" type="auto">Unser früntlich gruͦß sammptt erbiettung aller erenn, liebß und guͦtz zuͦ befor.</s>
				</p>
				<p>
					<s n="2" xml:lang="de" type="auto">Wolgelertt, fromm, fürnämm, ersamm, wyß<note xml:id="fn2" type="footnote" n="2">weise.</note>, insunders günstig, lieb herrenn und guͦtte fründt, eß hatt der allmächtig, ewig gott unseren gelieptenn bruͦder und predicanttenn, herr Hansenn Relican<note xml:id="fn3" type="footnote" n="3"><persName>Johannes Rhellikan</persName>.</note>, uff dem fiertzächenden tag jenners nächst verschinenn<note xml:id="fn4" type="footnote" n="4">vergangenen.</note> (zuͦ besorgenn<note xml:id="fn5" type="footnote" n="5">wie zu befürchten ist.</note> ummb unser übell und sünden willenn) uß diser zitt<note xml:id="fn6" type="footnote" n="6">aus diesem Leben, aus dieser Welt.</note> beruͤffet, im zuͦ ruͦw und ewiger säligckheit (doran wir nitt zwifflen) geholffenn, unß aber und unser kilchen zuͦ mercklichemm<note xml:id="fn7" type="footnote" n="7">beträchtlichem.</note> schadenn und nachtheil reychen mag.</s>
					<s n="3" xml:lang="de" type="auto">Derhalbenn ist unser, ouch der gantzenn kilchen, ernstliche und demiettige pitt durch die barmhertzigckheitt gottes, ouch sunderliche liebe und trüw, die ir unß und unser kilch bißhar alwägen<note xml:id="fn8" type="footnote" n="8">immer.</note> erzeygtt, wellentt unß mitt einnem andren fromenn und geschickten predicanttenn, deßglichen mitt einemm geschickten schuͦlmeyster, nach üwerem besten vermügen versorgen und den predicanttenn, so baldt eß müglich, zuͦ unß khomenn lassenn.</s>
					<s n="4" xml:lang="de" type="auto">Wie er dann gesinnett und gebärdett sin sol, ist nitt von nötten zuͦ beschribenn, üch selichs baß<note xml:id="fn10" type="footnote" n="10">solches besser.</note> dan unß kundt ist, wie so mencherley oppinioneß<note xml:id="fn11" type="footnote" n="11">Meinungen.</note> zuͦ diser zitt vor ougen schwäbentt und waß sich noch in künfftigem zuͦ tragen mechte.</s>
					<s n="5" xml:lang="de" type="auto">Dorum sindt ernsthafftt in diser sach ze handlenn, alß wir üch vertrüwennt; dann nütt gefelligers mag unß üwer lieb bewysen, umb die wir selichs früntlich gern verdienen und günstlich beschulden<note xml:id="fn12" type="footnote" n="12">gerne vergelten.</note> wellenn mitt hilff deß almächtigen, den wir bitten, üwer würde säligcklich zuͦ bewarenn etc.<pb type="edition" next="32"/></s>
				</p>
				<p>
					<s n="6" xml:lang="de" type="manual">Datum donstag, deß 19. <foreign xml:lang="la">ianuarii, anno</foreign> etc. 42.</s>
					<s n="7" xml:lang="de" type="auto">Meyher und rhatt zuͦ <placeName>Biell</placeName>.</s>
				</p>
				<p>
					<note type="address">[Adresse auf der Rückseite:]</note>
					<s n="8" xml:lang="de" type="auto">Dem wolgelertten, fromenn, furnämmenn und wysen herrenn Meyster Heinrich Bullingern sammpt andren predicantten und gelerttenn der statt Zürich, unseren lieben und guͦtten fründen.</s>
				</p>
			</div>
		</body>
	</text>
</TEI>
