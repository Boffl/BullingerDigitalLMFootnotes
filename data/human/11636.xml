<TEI xmlns="http://www.tei-c.org/ns/1.0" xml:id="file11636" type="Brief" source="BBW-II" n="922">
	<teiHeader xml:lang="de">
		<fileDesc>
			<titleStmt>
				<title subtype="file">Ambrosius Blarer (Blaurer) / [Konstanz] an Heinrich Bullinger, 24. Dezember [1541]</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="de">
		<body>
			<div xml:id="div1" corresp="regest1">
				<p>
					<s n="1" xml:lang="de" type="manual">Auff 24. datum id est Decembers seind brieff ausß Antorff kommen, das kai(serlich) m(ajestat) uff den 4. Decembris wol und glucklich ankommen seye zů Cartagona in Hispanien, und hat sich ir majestat gantz dapfer und rytterlich gehalten vor Algera.</s>
					<s n="2" xml:lang="de" type="manual">Wie die Italianer in die flucht kammen, hat ir majestat mittsampt den teutschen knechten sy widerum gewendt und in aigner person under sy gesprengt, 3 italianisch kriegsleut erwürgt und ain grossen ytalianischen hoptman über das angesicht zwerchs gehauwen byß zum halben kopff und allso die Turcken unnd Moren in die statt Algieram widerum gestochen.</s>
					<s n="3" xml:lang="de" type="manual">Aber es hat tag und nacht vast geregnet und kain provand noch groß geschütz vorhanden gewest [no]ch groß tormento; sonst hette man Algier on alles mittel erobert.</s>
					<s n="4" xml:lang="de" type="manual">Ir majestat rüsst sich vast widerum; dann der schad mitt den verdorbnen schiffen und galeen, und was darinn gwesen, nitt clain.</s>
					<s n="5" xml:lang="de" type="manual">Von Carthagiena raiset ir majestat gen Valladalyt und fort gen Toleto zů iren kinden; dahin hat er ain grossen landstag ussgeschriben, alle seine kungreych zů im erfordert; acht man, das ir majestat vyl und groß gellt geben werde.</s>
					<s n="6" xml:lang="de" type="manual">Ir majestat thůt groß provision, will uff den frueling widerum mitt macht daran.</s>
					<s n="7" xml:lang="de" type="manual">Den Andrea Doria hat er auff Jenua zů verordnet; der soll sich ouch widerum russten, ime ouch grosse gnad bewysen und im 4000 ducaten jerlichs inkommens mehr dann vormals besoldung geben.</s>
				</p>
				<p>
					<s n="8" xml:lang="de" type="manual">Item so hat man schreiben usß Prag, das der landstag in Behem gantz wol geendet seye, allso das mengklich dem konig bewilligt, von 100 fl. ain ze geben, und der gemain man von 30 fl. byß in 40 ainen.</s>
					<s n="9" xml:lang="de" type="manual">Acht man gentzlich, die österrichischen land werdin mer thain, allso das man hofft, es werde vyl geltz vorhanden sin.</s>
				</p>
				<p>
					<s n="10" xml:lang="de" type="manual">Der konig usß <placeName ref="l9" cert="high">Engeland</placeName> hat seim yetzigen gemachel lassen ader schlachen und allso pluetten lassen, by(s) sy gestorben ist; schuldiget sy, das sy solle bůlt haben.</s>
					<s n="11" xml:lang="de" type="manual">Der konig hat kurtzlich 32 groß herren und frauwen gefangen, zwen groß herren richten lassen, also das man inen die gemecht abgeschnitten und darnach mitt für verbrent hat; auch der kungin junckfrau aine sampt noch 3 herren lassen enthopten, darunder der hertzog von Norsack, sein mutter und brůder.</s>
				</p>
				<p>
					<s n="12" xml:lang="de" type="manual">Item der Barbarossa mit 130 seyl im mehr, sterckt in der Turck treffelich, und ist der Turck zů wasser und land in grosser rüsstung.</s>
					<s n="13" xml:lang="de" type="manual">Innerhalb drey wochen habends auff Stoll-Weyssenburg ain straiff thon, ettlich dorffer blundert, vyl leut hinweggefuert; ist ain schlechter fridstand uff den frueling; versieht man sich alles unglucks.</s>
					<s n="14" xml:lang="de" type="manual">Des Turcken bottschafft hat sich zů Venedig erfröwt mitt der herrschafft von der victoria wegen, so ir herr vor Ofen gehapt, daneben begert, sy wellen dem Turcken und konig von <placeName ref="l28" cert="high">Franckreych</placeName> helffen.</s>
				</p>
				<p>
					<s n="15" xml:lang="de" type="manual">Zů Paryß seind vyl teutscher hoptleut; hab brieff von dem 14. Decembris, der konig wer gern gen Mailand, darffs doch nitt wol wagen, so der kaiser in Hyspan(ien) glücklich ankommen ist.</s>
					<s n="16" xml:lang="de" type="manual"><placeName ref="l28" cert="high">Franckreich</placeName> stat in ainem hürat mitt <placeName ref="l9" cert="high">Engeland</placeName>, den hertzogen von Orlientz der eltesten tochter in <placeName ref="l9" cert="high">Engeland</placeName> ze geben, alles dem kaiser zuwider; nitt waist man, ob der hurat furgang wirt haben oder nitt.</s>
				</p>
				<p>
					<s n="17" xml:lang="de" type="manual">Der rö(misch) konig lasst vyl proffant usß Wien gen Gran fueren, der mainung, uff konfftigen summer Offen widerum zů erobern.</s>
					<s n="18" xml:lang="la" type="manual">Hęc tumultuanter ex quorundam literis post obsignationem alterius epistolę mihi redditis, quę ignorare te nolui.</s>
				</p>
			</div>
		</body>
	</text>
</TEI>
