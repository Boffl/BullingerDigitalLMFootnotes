<TEI xmlns="http://www.tei-c.org/ns/1.0" xml:id="file10981" type="Brief" source="BucerDS" n="20">
	<teiHeader xml:lang="de">
		<fileDesc>
			<titleStmt>
				<title subtype="file">Martin Bucer / Strassburg AN s.n. / [Basel], 27. Januar 1537</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Ad Tigurinos et alios fratres Helueticos, ut nos aud[iant］.</s>
					<s n="2" xml:lang="la" type="auto">Gratia et pax obseruandi in Domino symmistae et fratres.</s>
					<s n="3" xml:lang="la" type="auto">Audio turbari vos iterum ob meas retractationes, vel potius illarum parum commodos renunciatores et interpretes.</s>
					<s n="4" xml:lang="la" type="auto">Si vero uobis libet esse aequis cognitoribus et veris, nihil (meo quidem iudicio) in meis Retractationibus legetis concessum, quod in vestra confessione Basiliensi non insit, quodque ego vobis non aliquoties adprobauerim.</s>
					<s n="5" xml:lang="la" type="auto">Certe vir optimus, H. Bullingerus ultro, nulla a me prouocatus causa scriptum nostrum ad Monasterienses ita recepit, vt scripserit ad me, testimonium me eo libro reddidisse spiritui suo, mentem ipsius expressisse, eoque ipsum mihi nunc maxime deuinxisse.</s>
					<s n="6" xml:lang="la" type="auto">Duo peccata mea in Retractationibus confiteor.</s>
					<s n="7" xml:lang="la" type="auto">Alterum, quod tribui Luthero et qui illum sectati sunt impiam plane opinionem de verbo et sacramentis, quam tamen illi primi oppugnarunt, et hodie felicius multo quam ego oppugnant.</s>
					<s n="8" xml:lang="la" type="auto">Videor enim mihi valde impudens futurus, si ex decima parte mihi eum successum arrogem, quo illi praedicant nullis nos operibus, sed solo merito Christi salutem consequi.</s>
					<s n="9" xml:lang="la" type="auto">Alterum, quod formas de virtute verbi et sacramentorum loquendi reieci quasdam, quibus tamen et scriptura, et Sancti patres pie semper vsi sunt.</s>
					<s n="10" xml:lang="la" type="auto">Egerant me transuersum importuna quędam illorum scripta, sed magis mea securitas, confidentia ct Christi in illis contemptus.</s>
					<s n="11" xml:lang="la" type="auto">Satis noui quod in diuersa parte peccatum sit, sed sollicitat me illud: iustus est accusator sui initio.</s>
					<s n="12" xml:lang="la" type="auto">In Ecclesia Christi quisque sua non aliorum peccata confitetur.</s>
					<s n="13" xml:lang="la" type="auto">Mundus hunc morem habet vt sua peccata dissimulet, aliena prędicet.</s>
					<s n="14" xml:lang="la" type="auto">Monere tamen illos in loco suorum peccatorum ct debeo et volo.</s>
					<s n="15" xml:lang="la" type="auto">Vos et vestros quoad fieri potuit meis Retractationibus admiscere nolui, quos tamen valde pręstaret sua quoque recensere vtpote homines.</s>
					<s n="16" xml:lang="la" type="auto">Sed meae sunt Retractationes, vestrum sit de illis iudicium.</s>
					<s n="17" xml:lang="la" type="auto">Consilium meum testari possum vt illud mihi notum est.</s>
					<s n="18" xml:lang="la" type="auto">Impono autem mihi ipsi nimium, factum cognoscere vestrum est.</s>
					<s n="19" xml:lang="la" type="auto">Domini et eorum qui ex Domini Spiritu statuunt, iudicare vtrumque.</s>
					<s n="20" xml:lang="la" type="auto">Moneo itaque et oro vos, agnoscite obtrectationibus quas iam aliquot annis non paucas a fratribus isthic perfero, nihil profici, offici plurimum et eam aduersus me viam ingredimini quam nostis Christi zelum et veram charitatem monstrare, quamque ingressos esse non ignoratis viros Dei, priscos omnes.</s>
					<s n="21" xml:lang="la" type="auto">Indicite conuentum Sanctorum, quos vos idoneos iudicatis, voca[te] me, et auditum conuictumque lapsus condemnate.</s>
					<s n="22" xml:lang="la" type="auto">Nolo ego iudicare; pars sum, vos quoque pars estis, tamen conuenitc et audite me, iudicio vestro me committam.</s>
					<s n="23" xml:lang="la" type="auto">Si audire non vultis, nec iudicare debetis, multo minus condemnare.</s>
					<s n="24" xml:lang="la" type="auto">Pater dedit omne iudicium filio.</s>
					<s n="25" xml:lang="la" type="auto">Non est ferendum, fratres, ulli christiano, ut proditor veritatis christi transfugaue Ecclesiarum habeatur.</s>
					<s n="26" xml:lang="la" type="auto">Obsecro respondere dignemini quid in vobis istae meae pręces impetrarint.</s>
					<s n="27" xml:lang="la" type="auto">Valete in Domino.</s>
					<s n="28" xml:lang="la" type="auto">Argent[orati], 27. Ianuarii MDXXXVII.</s>
				</p>
				<p>
					<s n="29" xml:lang="la" type="auto">Orate Dominum vt conuentus qui iam Schmalchaldi cogitur omnia ex ipsius spiritu statuat.</s>
				</p>
				<p>
					<s n="30" xml:lang="la" type="auto">M. Bucerus, qui de Ecclesiis vestris semper bene, male nunquam mereri voluit, vtcunque eius officia erga vos ceciderint vel accepta sunt.</s>
					<s n="31" xml:lang="la" type="auto">Doctiss[imis] atque religiosiss[imis] viris christique ministris Ecclesiarum Basiliensibus, Bernatibus et Tigurinis in Domino obseruandis fratribus.</s>
				</p>
			</div>
		</body>
	</text>
</TEI>
