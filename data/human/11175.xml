<TEI xmlns="http://www.tei-c.org/ns/1.0" xml:id="file11175" type="Brief" source="HBBW-8" n="1132">
	<teiHeader xml:lang="de">
		<fileDesc>
			<titleStmt>
				<title subtype="file">Peter Kunz (Conzenus) / [Bern] an Heinrich Bullinger, 26. Mai 1538</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Congratulor ergo nunc nobis utrinque, dilecte mi Bullig[ere], domino sic nobis propitio, ut inter nos ista tandem intercesserit amicitiae facilitas, qua semel liberrime quaeque licebit communicare.</s>
					<s n="3" xml:lang="la" type="auto">De te etenim (ut tandem dicam ingenue) nonnihil futurę aliquando amicitiae spe quadam constanti mihi auguratus sum semper.</s>
					<s n="4" xml:lang="la" type="auto">Legebam ego scripta tua et diligenter et foeliciter omnia non parum inde haud poenitendae frugis reportans mecum, unde et gratiis tuis gratias memini iugiter.</s>
					<s n="5" xml:lang="la" type="auto">Lectitans igitur tua mox deprehendi hac<pb type="edition" next="140"/> ipsa rerum imagine ingenium mite, animum candidum et iudicium perspicacissimum.</s>
				</p>
				<p>
					<s n="6" xml:lang="la" type="auto">Cum amiculis, ut fit, confabulans aliquando opinionem de te meam libenter exposui.</s>
					<s n="7" xml:lang="la" type="auto">Rogabant illi saepicule, de amicitia cum Bullig[ero] vel semel per epistolam periclitarer.</s>
					<s n="8" xml:lang="la" type="auto">Hic duo obstabant: alterum, quod ad ignotos ęgre semper ausim scribere, alterum, quod in hisce rerum turbinibus vixdum satis coniicerem, qualisnam in me tuus foret animus, maxime hercle, quod per id temporis mihi male metuendum haberem, fuisse quosdam<note xml:id="fn1" type="footnote" n="1">Gemeint ist sicher in erster Linie <persName ref="p8412" cert="high">Megander</persName>.</note>, qui me fortasse apud Bullig[erum] non omnino sine infestis nominibus proscidissent obscurassentque, non quia in hac caussa communi mihi non optime conscius essem, Bullingere, sed quia tam mali essent dies illi.</s>
					<s n="9" xml:lang="la" type="auto">Nunc vero, quando gratia Christi ita dispensatum sit, ut Bullingerum coram et videre et audire licuerit<note xml:id="fn2" type="footnote" n="2"><persName ref="p8401" cert="high">Kunz</persName> hatte Bullinger an der Zürcher Tagung vom 28. April bis 3. Mai (vgl. oben <ref target="file11171">Nr. 1128</ref>, Anm. 1) erstmals getroffen.</note>, iam nihil non de eodem mihi polliceor confidentissime.</s>
					<s n="10" xml:lang="la" type="auto">Benedico dominum deum Israel, qui pacem dedit ecclesiis suis, quarum charitates augescere indies novimus pulchre.</s>
					<s n="11" xml:lang="la" type="auto">Audivimus plane, qua fide et dilectione in venerabili synodo<note xml:id="fn3" type="footnote" n="3">An der Synode vom 7. Mai waren die Zürcher Pfarrer ausführlich über die vorausgegangene Tagung orientiert worden; Einzelheiten über die Verhandlungen enthält das Protokoll allerdings nicht (s. Zürich StA, E II 1, 229f).</note> vestra nostram egeritis caussam, adeo, inquam, ut de integritate vestra gaudium ingens factum sit piis omnibus apud nos.</s>
					<s n="12" xml:lang="la" type="auto">In ecclesiis nostris nihil fuci nihilque non candidum erga vos auditur in omnibus; deprędicamus enim fratribus vestram erga nos humanitatem quibusque officiis a vobis simus refocillati, dum Tiguri essemus vobiscum.</s>
					<s n="13" xml:lang="la" type="auto">Magnificant ergo dominum in cordibus suis, qui fidem et amicitiam inter nos tam sancte restaurarit sibi.</s>
				</p>
				<p>
					<s n="14" xml:lang="la" type="auto"><persName ref="p3099" cert="high">Sultzerus</persName>, quo eruditorum per Germaniam sibi pararet consuetudinem, profectionem habuit bene longam<note xml:id="fn4" type="footnote" n="4"><persName ref="p3099" cert="high">Sulzer</persName> hielt sich an Ostern (21. April) in <placeName ref="l558" cert="high">Wittenberg</placeName> auf und kehrte Anfang Mai über <placeName ref="l1976" cert="high">Augsburg</placeName> in die <placeName ref="l28" cert="high">Schweiz</placeName> zurück; vgl. <bibl>MBW</bibl> 2010. 2021; <bibl>Capito, Corr.</bibl> 2331, <ref target="file10704">Nr. 666</ref>f; 236, <ref target="file10711">Nr. 673</ref>; 237, <ref target="file10715">Nr. 677</ref>; <bibl>Blarer BW</bibl> I 876f.</note>.</s>
					<s n="15" xml:lang="la" type="auto">Rediit tamen salvus et incolumis multa variaque, dii boni, enarrans pericula.</s>
					<s n="16" xml:lang="la" type="auto">De ecclesiis et fratribus, quos nobis Germania fovet, libenter audires narrantem, qua charitate, synceritate et officiis refocillarint viscera illius.</s>
					<s n="17" xml:lang="la" type="auto">Ex his multi scripsere nobis simpliciter et pie ostendentes nobis pectora sua pacem et concordiam toto corde nobiscum anhelantes, cumprimis vero<pb type="scan" next="334"/> <persName ref="p1974" cert="high">Lutherus</persName> ac <persName ref="p9730" cert="high">Iodocus quidam Neobolus</persName>, vir cum pius tum doctus impense.</s>
					<s n="18" xml:lang="la" type="auto">Novi ego per epistolam amici<pb type="edition" next="141"/> cuiusdam<note xml:id="fn7" type="footnote" n="7">Zu denken ist wohl an <persName ref="p5565" cert="high">Capito</persName> (vgl. auch <bibl>HBBW V</bibl> <ref target="file10674">[Nr. 636]</ref>, S. 336, 23f mit Anm. 4).</note> <persName ref="p1974" cert="high">Luthero</persName> Bullingeri dotes probari plurimum, unde nonnihil cogitabundus mecum demirabar, si quando scripsisses pręter scripta publica<note xml:id="fn8" type="footnote" n="8">Gemeint sind die beiden Schreiben der reformierten Städte der Eidgenossenschaft vom 12. Januar 1537 (<bibl>WA</bibl> Briefwechsel XII 241-275. Nr. 4268) und vom 4. Mai 1538 (<bibl>WA</bibl> Briefwechsel VIII 211-214, Nr. 3224).</note> privatis etiam literis ad <persName ref="p1974" cert="high">Martinum</persName> et anne is rursum ad te.</s>
					<s n="19" xml:lang="la" type="auto">Sed de his<note xml:id="fn10" type="footnote" n="10">Zu ergänzen: satis.</note>.</s>
					<s n="20" xml:lang="la" type="auto">Cesso prolixius fraudare musas tuas, charissime Bullingere; tu tamen non mali consules, scio, quicquid istud esse potuit officii mei, amici et fratris deditisimi.</s>
				</p>
				<p>
					<s n="21" xml:lang="la" type="auto">Vale.</s>
					<s n="22" xml:lang="la" type="auto">Expectabo anxius epistolam tuam.</s>
					<s n="23" xml:lang="la" type="auto">Saluta nomine nostro fratres, tuos symmistas, diligenter et amanter.</s>
					<s n="24" xml:lang="la" type="auto">Salutat te <persName ref="p5837" cert="high">Sebastianus</persName><note xml:id="fn11" type="footnote" n="11"><persName ref="p5837" cert="high">Sebastian Meyer</persName>.</note> noster, Bullingero ex corde amicus.</s>
					<s n="25" xml:lang="la" type="auto">26. maii anno 38.</s>
				</p>
				<p>
					<s n="26" xml:lang="la" type="auto">Idem  <persName ref="p8401" cert="high">Petrus Contzenus</persName> tui studiosissimus semper.</s>
				</p>
				<p>
					<note type="address">[Adresse darunter:]</note>
					<s n="27" xml:lang="la" type="auto">Clarissimo viro d. Henrico Bullingero, Tigurinorum ecclesiastae piissimo.</s>
					<s n="28" xml:lang="de" type="auto">Zurich.</s>
				</p>
			</div>
		</body>
	</text>
</TEI>
