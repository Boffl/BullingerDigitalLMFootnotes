<TEI xmlns="http://www.tei-c.org/ns/1.0" xml:id="file12135" type="Brief" source="HBBW" n="2088">
	<teiHeader xml:lang="de">
		<fileDesc>
			<titleStmt>
				<title subtype="file">Johannes Gast / Basel AN Heinrich Bullinger, 25. Februar 1545</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">S. in domino, frater charissime.</s>
				</p>
				<p>
					<s n="2" xml:lang="la" type="auto">An libelli <persName ref="p18889">Lutheri</persName> <placeName>Witembergę</placeName> suppressi sint,<note xml:id="fn1" type="footnote" n="1">Zu dieser Nachricht siehe oben <ref target="file12127">Nr. 2080</ref>, 21-23 und Anm. 10.</note> a tabellione <placeName>Witembergensi</placeName> expiscari poteris.</s>
					<s n="3" xml:lang="la" type="auto"><placeName>Augustanos</placeName> prohibuisse certum est<note xml:id="fn3" type="footnote" n="3">Siehe oben <ref target="file12127">Nr. 2080</ref>, 23f und Anm. 11.</note>.</s>
					<s n="4" xml:lang="la" type="auto">De impressore<placeName>Argentinensi</placeName> historiam<note xml:id="fn5" type="footnote" n="5">Die Begebenheit, die <persName>Gast</persName> Bullinger in seinem Brief vom 9. Februar 1545 mitgeteilt hatte; s. oben <ref target="file12127">Nr. 2080</ref>, 25-30.</note> accepi ab eo, qui vidit, qui hominem ad annos aliquot novit.</s>
					<s n="5" xml:lang="la" type="auto">Turcam<note xml:id="fn8" type="footnote" n="8"><persName>Sultan Suleiman I.</persName></note> in expeditione esse, Budam in regiam sedem elegisse constans spargit fama,<note xml:id="fn9" type="footnote" n="9">Ein Gerücht, denn Suleiman befand sich zu dieser Zeit in <placeName>Edirne</placeName>; s. oben <ref target="file12118">Nr. 2071</ref>, Anm. 30.</note> et ab ipso nuntio id etiam hauries.</s>
				</p>
				<p>
					<s n="6" xml:lang="la" type="auto">Expectamus tuam Responsionem<note xml:id="fn10" type="footnote" n="10">Das "Warhaffte Bekanntnuß"der Zürcher, das kurz vordem 12. März 1545 erschien; s. oben <ref target="file12108">Nr. 2061</ref>, Anm. 9.</note> quam commodissime.</s>
					<s n="7" xml:lang="la" type="auto">Si absoluta est, <placeName>Witembergensi</placeName> tabellioni dabis <persName ref="p18889">Luthero</persName> perferendam.</s>
					<s n="8" xml:lang="la" type="auto">Non credis, quantum gaudium papistę habeant ob <persName ref="p18889">Lutheri</persName> libellum<note xml:id="fn11" type="footnote" n="11"><persName>Luthers</persName> "Kurtz Bekentnis"; s. oben <ref target="file12108">Nr. 2061</ref>, Anm. 7.</note>; gloriantur et iactant victoriam<pb type="edition" next="138"/> ante pugnam.</s>
					<s n="9" xml:lang="la" type="auto">Cave, ne <persName ref="p18198">Bucerus</persName> tibi et <persName>Theodoro</persName><note xml:id="fn13" type="footnote" n="13"><persName>Theodor Bibliander</persName>.</note> nostro oculos sua loquacitate fascinet, quominus id, quod ad defensionem attinet, scribatis.</s>
				</p>
				<p>
					<s n="10" xml:lang="la" type="auto">Novi illius animum; habet spiritum valde tristem ac depressum; timet, ne pars huius tragędiae fiat.</s>
					<s n="11" xml:lang="la" type="auto">Apparet iam, qualis concordia cum nostris ecclesiis instituta sit.</s>
					<s n="12" xml:lang="la" type="auto">Pergite itaque forti spiritu et constanti.</s>
					<s n="13" xml:lang="la" type="auto">Dominus auxilio suo aderit, sapientiam veram suppeditabit ex panoplia divinę scripturę, ut hunc Goliath<note xml:id="fn16" type="footnote" n="16">Gemeint ist <persName>Luther</persName>.</note> primo ictu in terram prosternatis, imo usque ad inferos detrudatis, si se victum dare et herbam porrigere noluerit.</s>
					<s n="14" xml:lang="la" type="auto">Dominus nos ita probat, nostram fidem et constantiam exercet.</s>
					<s n="15" xml:lang="la" type="auto">Aderit ipse ac praecedit nos, quo omnia mala commodius superare possimus.</s>
					<s n="16" xml:lang="la" type="auto">Si enim deus pro nobis, quis contra nos<note xml:id="fn20" type="footnote" n="20">Rm 8, 31.</note>?</s>
				</p>
				<p>
					<s n="17" xml:lang="la" type="auto">Vale in domino et d. <persName>Theodorum</persName> nomine meo salutabis, quem scio iam occupatissimum esse; alias illi scripsissem proprias literas.</s>
				</p>
				<p>
					<s n="18" xml:lang="la" type="auto">Naves tres heri ad nos venerunt ab <placeName>Argentina</placeName> expansis velis tritico plenae, quem senatus noster emit, quo civibus succurrat, qui inopia laborant.</s>
				</p>
				<p>
					<s n="19" xml:lang="la" type="auto">Navis quęlibet saccos habuit centum.</s>
				</p>
				<p>
					<s n="20" xml:lang="de" type="auto">Die bauren ins merckgrafen landt<note xml:id="fn22" type="footnote" n="22">Das Markgräflerland im Südwesten <placeName>Württembergs</placeName> an der Grenze zu <placeName>Frankreich</placeName> und der <placeName>Schweiz</placeName>, damals zur <placeName>Markgrafschaft Baden</placeName> gehörend; es umfasste die Herrschaften Rötteln und <placeName>Badenweiler</placeName> sowie die <placeName>Landgrafschaft Sausenberg</placeName>.</note> muͤssen alle harnisch kouffen; lassen fenlin machen, die mann inen vorhin im baurenkrieg genomen hatt.</s>
					<s n="21" xml:lang="la" type="auto">Dissidium habent cum <placeName>Wirtembergensi</placeName> <persName>Udalrico</persName><note xml:id="fn25" type="footnote" n="25">Herzog <persName>Ulrich von Württemberg</persName>.</note>.</s>
					<s n="22" xml:lang="la" type="auto">Idem faciunt rustici in Alsatia et Sungavia<note xml:id="fn26" type="footnote" n="26"><placeName>Sundgau</placeName> (Landschaft im <placeName>Elsass</placeName>, Dép. Haut-Rhin, <placeName>Frankreich</placeName>).</note> propter <placeName>Hispanos</placeName>, qui in Lotharingia quęque obvia rapiunt ac devastant.</s>
				</p>
				<p>
					<s n="23" xml:lang="la" type="auto"><persName ref="p5703">Dux Christophorus Wirtembergensis in Mompelgart</persName><note xml:id="fn28" type="footnote" n="28">Graf <persName>Christoph von Württemberg</persName> hatte seit 1542 die Grafschaft Mömpelgard als Statthalter inne.</note> proscripsit contionatorem Panthaleonem <persName>Blasium</persName>, eo quod noluit consentire cum altero contionatore<pb type="edition" next="139"/> in negotio eucharistię et aliis ceremoniis externis, quas dux subinde mutat, quo tandem totum papatum invehat.</s>
					<s n="24" xml:lang="la" type="auto"><persName>Petrus</persName> Tussanus, contionator Gallicus, paralysi laborat.</s>
					<s n="25" xml:lang="la" type="auto">Tristitia, quam conceperat ob principum<note xml:id="fn33" type="footnote" n="33">Damit sind <persName>Christoph</persName> und <persName>Ulrich von Württemberg</persName> gemeint.</note> abalienatum animum in religionem synceram, in causa fuit huius morbi.</s>
				</p>
				<p>
					<s n="26" xml:lang="la" type="auto">Vale iterum atque iterum et ora pro ecclesia nostra.</s>
					<s n="27" xml:lang="la" type="auto"><placeName>Basileę</placeName>, 25. februarii 1545.</s>
				</p>
				<p>
					<s n="28" xml:lang="la" type="auto"><persName>Caesar</persName> <placeName>Bruxellę</placeName> podagra vehementissime discruciatur.</s>
					<s n="29" xml:lang="la" type="auto">Tuus <persName ref="p18518">Gastius</persName> ex animo.</s>
				</p>
				<p>
					<note type="address">[Adresse auf der Rückseite:]</note>
					<s n="30" xml:lang="la" type="auto">Pio ac docto d. Heynrico Bullingero, etc., <foreign xml:lang="de">pfarrhernn zuͦ Zurich.</foreign></s>
				</p>
			</div>
		</body>
	</text>
</TEI>
