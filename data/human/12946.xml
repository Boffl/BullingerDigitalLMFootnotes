<TEI xmlns="http://www.tei-c.org/ns/1.0" xml:id="file12946" type="Brief" source="HBBW" n="2897">
	<teiHeader xml:lang="de">
		<fileDesc>
			<titleStmt>
				<title subtype="file">Justus Vulteius (Will) / [Zürich] AN Heinrich Bullinger, [zwischen 7. Mai 1547 und Winter 1547/48]</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="el">
		<body>
			<div xml:id="div1" corresp="regest1">
				<p>
					<s n="1" xml:lang="el" type="manual">Τῷ θειοτάτῳ ἀνδρὶ καὶ λογιωτάτῳ Ἡνρίχῳ Βουλλιγγήρῳ Ἰοῦστος ὁ Θελοντὴς εὖ πράττειν.</s>
				</p>
			</div>
			<div xml:id="div2" corresp="regest2">
				<p>
					<s n="2" xml:lang="el" type="manual">Οὐδέν, ὦ ἄνερ λόγιε, δεινότερον ἂν ἐμοὶ συμβαίοι ἢ τὸ πρῶτον μὲν τῆς παρὰ τοῦ θεοῦ, εἶτα δὲ τῆς παρὰ τῶν ἀνθρώπων ἀγαθῶν εὐνοίας διαμαρτεῖν.</s>
					<s n="3" xml:lang="el" type="manual">Νυνὶ δ' ὁρῶν, ὦ βέλτιστε, παρὰ σοὶ διαβεβλημένος εἶναι οὐ μόνον ὡς αὐτὸς πανοῦργος ὤν, ἀλλὰ καὶ ὡς τοὺς λοιποὺς εἰς τὰ κάκιστα ὑπαγόμενος, ἄχθομαι ὡς ἔχω μάλιστα.</s>
					<s n="4" xml:lang="el" type="manual">Καίτοι πῶς οὐκ ἀγανακτοίη τι[ς] ἂν ἐπὶ τοῖς ψευδῶς οὕτως εἰρημένοις ῥήμασι; Ὑπερβολὴ γάρ τις τῆς διαβολῆς αὕτη γε.</s>
					<s n="5" xml:lang="el" type="manual">Ἐμοὶ τοίνυν, ἵνα ἐντεῦθεν ἄρξωμαι, πάντα τὸν χρόνον ἔμελε τῶν ἀνδρὶ ἐλευθέρῳ πρεπουσῶν ἐπιστημῶν.</s>
					<s n="6" xml:lang="el" type="manual">Οὐδ' ἠδύναντο αὐτοί γε οἱ γονεῖς βουλόμενοι τούτων ἐμὲ παρασπάσασθαι.</s>
					<s n="7" xml:lang="el" type="manual">Οὐ λέγω δὲ ταῦτα τῷ εἰδέναι, ὅτι τοιαύτην τινὰ γνώμην<pb type="edition" next="188"/> ἔχεις περὶ ἡμῶν ὡ[ς] ἀληθῶς, ἀλλὰ τῷ ἀκηκοέναι μόνον, ὅτι δι' ὑποψίας ἡμᾶς ἔχεις.</s>
					<s n="8" xml:lang="el" type="manual">Ἔστι γὰρ νεανίου ἀγαθοῦ ἅμα μὲν σπουδὴν μεγάλην πρὸς τὰ ἐσθλὰ εἰσφέρειν, ἅμα δὲ ἀποσκευάζεσθαι τὰ ἐμποδὼν ὄντα πρὸς τὴν δόξαν.</s>
					<s n="9" xml:lang="el" type="manual">Ὑπόνοια δ' οὐκ ἀληθὴς οὖσα ἀεὶ ἐναντιοῦται καὶ ἀντέχει τῇ δόξᾳ.</s>
					<s n="10" xml:lang="el" type="manual">∆ιὸ ἀναγκαῖον ἡγούμενος εἶναι ταύτην τὴν ἀπολογίαν ἐνεστησάμην.</s>
					<s n="11" xml:lang="el" type="manual">Ἀναγκαῖον οὖν τὸ χρήσιμον.</s>
					<s n="12" xml:lang="el" type="manual">Ἆρ' οὖν εἰς ὄνησιν ἥξει αὕτη ἡ ἀπολογία ἀμφοτέροις, σοί τε καὶ ἐμοί· σοὶ μέν, ὅτι τῆς ὑποψίας σε ἐλευθερώσει καὶ πο[ι]ήσει οὐδὲν τῶν μὴ ὄντων περὶ ἡμῶν λογίζεσθαι, ἐμοὶ δ', ὅτι εὔνουν σ[έ] μοι καταστήσεται ἐξ ὑποπτευομένου καὶ τὰς τῶν ἀντιδίκων ἐπηρείας οὐδενὸς ἀξίας εἶναι δι' αὐτὴν φανερὸν γενήσεται.</s>
				</p>
			</div>
			<div xml:id="div3" corresp="regest3">
				<p>
					<s n="13" xml:lang="el" type="manual">Οὐκ εἰμὶ δ' ἔξαρνος, ὅτι πολλοῖς μὲν ἁμαρτήμασιν ἔνοχος διαβίωμι.</s>
					<s n="14" xml:lang="el" type="manual">Ταῦτα δὲ καὶ πᾶσι τοῖς ἄλλοις κοινῇ μετ' ἐμοῦ ἀνθρώποις εὖ οἶσθ' ὅτι ἐνόντα, ὡστε τούτων οὐδ' ἂν ἐμοῦ κατηγορήσοιτο τῶν καθ' ὅλου.</s>
					<s n="15" xml:lang="el" type="manual">Χρὴ τοίνυν εἶναι κατ' ἐξοχήν τινας τὰς μοχθηρίας τὰς ἐμοὶ συνήθεις.</s>
					<s n="16" xml:lang="el" type="manual">Εἰσὶ δὲ τίνες; Τὸ ταῖς μέθα[ις] οἶμαι καὶ ταῖς κρεπάλαις ἐμὲ ἐπιδοῦναι.</s>
					<s n="17" xml:lang="el" type="manual">Ἀλλὰ τοῦτ' οὐδὲ νοεῖν τις δύναιτ' ἂν περὶ ἐμοῦ, ὃς μέχρι τοῦ πεντεκαιδεκάτου ἔτους μηδ' ἐγευσάμην τοῦ οἴνου, ἀλλ' οὕτω συχνὸν χρόνον ὕδωρ καὶ τὰ τοιαῦτα ἔπ[ι]ον· οὐκ ἀγνοῶν δὲ τὰ παρὰ τῆς μέθης δυστυχήματα, οἷα τὸ πληγὰς λαμβάνειν παρὰ τῶν συμποτῶν, τὸ εἰς εἰρκτὰς κατακλείεσθαι, φόν[ῳ] περιπεσεῖν, τῶν χρημάτων ἀποστερεῖσθαι, ὥστε εἰκότως μισῶ τὸ μεθύειν.</s>
					<s n="18" xml:lang="el" type="manual">Εἰ μὲν οὖν ἔστι τις ὁ ἄλλως πῶς ἑωρακώς, ἤδη ὁμολογήσω τὰ ἔσχατα παθεῖν ἄξιος εἶναι, εἰ δὲ μή, δηλαδὴ οὐκ εἰμὶ τούτων τὴν αἰτίαν ὑπέχων.</s>
					<s n="19" xml:lang="el" type="manual">Ὁμοίως δὲ περὶ τῶν ἑπομένων ἐννοείτω· ἠβουλόμην γὰρ ταῦτα πρότερον κα[ὶ] σαφῆ σοι ποιῆσαι, ὅτι ἡ κατ' οἶνον ἀκρασία αἴτιος πῶς ἔστι πάντων τῶν λοιπῶν πλημμελημάτων.</s>
					<s n="20" xml:lang="el" type="manual">Καὶ ὁ Κικέρων φησί· Οὐδεὶς ὀρχεῖται, εἰ μὴ ὁ μεθύων εἰκότως<note xml:id="fn5" type="footnote" n="5"><hi><persName>Cicero</persName>,</hi> Pro L. Murena, 13.</note>.</s>
					<s n="21" xml:lang="el" type="manual">∆ι' ἄγνοιαν γὰρ ὡς πυκνότατα τῶν φαύλων ἔργων ἐφάπτομεν.</s>
					<s n="22" xml:lang="el" type="manual">Αἱ δὲ κατὰ τὸν ἐγκέφαλον Ἄττιδες τὸν λόγον ἀμαυροῦσι καὶ τὸν λογισμόν.</s>
				</p>
			</div>
			<div xml:id="div4" corresp="regest4">
				<p>
					<s n="23" xml:lang="el" type="manual">Ἑπομ[έ]νως δὲ περὶ τῶν ἄλλων ἀπολογήσομαι.</s>
					<s n="24" xml:lang="el" type="manual">Ἴσως γὰρ ὀκνότερον ἀντέχω τῶν καλῶν κἀγαθῶν ἐπιτηδευμάτων καὶ εἰς ἡδονὰς δαπανῶ τὰ ταῖς ἐπιστήμαι[ς] ὀφειλόμενα.</s>
					<s n="25" xml:lang="el" type="manual">Ἆρ' οὖν τοὐναντίον τῶν πρόσθεν ἐμοὶ ἠσχολασμ[έ]νων τῇ σήμερον γίγνεται; Οὐ γὰρ ἦν ὅτε μὴ ἐπῃνούμην παρὰ τῶν διδασκάλων ἐπὶ τοῖς ἄγαν πόνοις σχολαστικοῖς.</s>
					<s n="26" xml:lang="el" type="manual">Οὐ θήσεις δὲ τοῦτο τὸ ῥῆμα τῆς ἀλαζωνείας, ἀλλὰ τῆς ἀνάγκης.</s>
					<s n="27" xml:lang="el" type="manual">Ἀνάγκη γὰρ νυνὶ ἐρεῖν μοι ταῦτα<pb type="scan" next="196v."/> τοσαύτην ὠφληκότι<pb type="edition" next="189"/> τὴν διαβολήν.</s>
					<s n="28" xml:lang="el" type="manual">Ἀλλ' ἐρώτα, εἴ σοι φίλον, τοὺς συσκήνους μου καὶ τοὺς συνόντας ὡς ἐπὶ τὸ πλεῖστον.</s>
					<s n="29" xml:lang="el" type="manual">Ἐκεῖνοι γὰρ μάλιστα ᾔδεσαν.</s>
					<s n="30" xml:lang="el" type="manual">Εἰ δέ τινες εἰσὶν οἱ φθονοῦντες ἐμοὶ καὶ ὑπὸ φθόνου μου κατηγορηκότες, δέομαί σου παραστήσειν ἐμοὶ τοὺς τοιούτους συκοφάντας, ὥστε κατὰ πρόσωπον ἀκούειν αὐτῶν καὶ ἀπολογεῖσθαι.</s>
					<s n="31" xml:lang="el" type="manual">Ἀλλὰ καταδαρθάνω νὴ τὸν ∆ία ἕωθεν ἄχρι τῆς ἑκτῆς ὥρας ἢ καὶ πέρας καὶ ἀδαὴς γίγνομαι διὰ τὸν ὕπνον.</s>
					<s n="32" xml:lang="el" type="manual">Ἅμα μὲν ποιῶ ταῦτα, ἅμα δ' οὐ.</s>
					<s n="33" xml:lang="el" type="manual">Οὐχ εὕδω δ' ἀεί.</s>
					<s n="34" xml:lang="el" type="manual">Ἔστι γὰρ ὅτε τὰς παρ' Ἡρωδιανοῦ συγγεγραμμένας ἱστορίας ἀναλαμβάνω τῇ μνήμῃ κείμενος ἐν κλίνῃ, ἔστι δ' ὅθ' ἕτερα τὰ τοιαῦτα.</s>
					<s n="35" xml:lang="el" type="manual">Ἐνίως δὲ καὶ καθεύδω, ὥς ἁπλῶς λέγειν.</s>
					<s n="36" xml:lang="el" type="manual">Οὐ γὰρ ἀρνοῦμαι τὰ ἐμοὶ πεποιημένα.</s>
					<s n="37" xml:lang="el" type="manual">Πρὶν δὲ τέλος ἐπιθεῖναι ταύτῃ τῇ ἐπιστολῇ, ἓν ἔτι προσθήσω· τάχα ἂν οἴει, ὅτι φωνὰς ἀνίεμεν τὰς μὴ πρεπούσας κατὰ τὴν ἑσπέραν.</s>
					<s n="38" xml:lang="el" type="manual">Ἐγὼ δὲ τούτων ἀναίτιος εἶναί φημι, εἰ μὴ ὅτι δὶς ἢ τρὶς ψαλμούς τινας ᾖδον, ἀλλὰ λεπτῇ τῇ φωνῇ, οὐχ οὕτω μεγάλῃ, ὥστε τινὰ τῶν ἔξω ἀκούειν.</s>
				</p>
			</div>
			<div xml:id="div5" corresp="regest5">
				<p>
					<s n="39" xml:lang="el" type="manual">Ταῦτ' ἐστί, περὶ ὧν ἀπολογήσασθαι προῃρούμην.</s>
					<s n="40" xml:lang="el" type="manual">Ἀξιῶ δέ σου μετ' εὐνοίας ἀναγιγνώσκειν καὶ μὴ δυσχεραίνειν.</s>
					<s n="41" xml:lang="el" type="manual">Οὕτω γὰρ ἔδει ποιεῖν ἐξὸν φθάσαι ἔτι ἀπώσοντα τὰς τῶν ἐχθρῶν διαβολάς.</s>
					<s n="42" xml:lang="el" type="manual">Σοὶ δὲ χάριτας μεγίστας οἶδα, ὅτι οὕτως ἐπιμελῶς εἶχες τῶν πάντων τῶν ἡμῖν συμβιοτευόντων.</s>
					<s n="43" xml:lang="el" type="manual">Μᾶλλον δ' ἂν ἐπεγαυρούμην, εἰ καὶ ἐμοὶ καὶ τῷ ἀδελφῷ ἐσήμανας ταῦτα κληθεῖσι.</s>
					<s n="44" xml:lang="el" type="manual">Οὐ γὰρ ἀξιοῦμεν ἡμεῖς πορρωτέρω εἶναι τῆς παιδείας ἢ οἱ λοιποί.</s>
					<s n="45" xml:lang="el" type="manual">Καὶ αἰδείσθαι καὶ τιμᾶν ὁμοίως τοῖς ἄλλοις βουλόμεθα τοὺς παιδεύοντας καὶ προστάτας ἡμῶν.</s>
					<s n="46" xml:lang="el" type="manual">Ἔρρωσο καὶ δίαγε εὖ πράττων.</s>
				</p>
			</div>
			<div xml:id="div6" corresp="regest6">
				<p>
					<s n="47" xml:lang="el" type="manual">Ἰοῦστος ὁ Θελοντής, ὁ παρ' Ἄμμονι<note xml:id="fn7" type="footnote" n="7"><persName>Johann Jakob Ammann</persName>.</note> μαθητής σου ἀεὶ εὐπειθής.</s>
				</p>
				<p>
					<note>[Adresse darunter:]</note>
					<s n="48" xml:lang="la" type="manual">Eruditissimo et pientissimo viro domino Heinricho Bullingero, patri et praeceptori suo imprimis colendo.</s>
				</p>
			</div>
		</body>
	</text>
</TEI>
