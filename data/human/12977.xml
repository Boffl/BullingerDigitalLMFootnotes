<TEI xmlns="http://www.tei-c.org/ns/1.0" xml:id="file12977" type="Brief" source="HBBW" n="2928">
	<teiHeader xml:lang="de">
		<fileDesc>
			<titleStmt>
				<title subtype="file">Martin Mötteli / [Weinfelden] AN Heinrich Bullinger, 22. Juni 1547</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="de">
		<body>
			<div xml:id="div1" corresp="regest1">
				<p>
					<s n="1" xml:lang="de" type="auto">Gnad unnd frid von gott zuͦvor, vil geliepter herr und bruͦder.</s>
					<s n="2" xml:lang="de" type="auto">Es sind der gmeind von <placeName>Rickenbach</placeName><note xml:id="fn2" type="footnote" n="2"><placeName>Langrickenbach</placeName> (Thurgau), das dem Kapitel <placeName>Steckborn</placeName> angehörte, dessen Dekan <persName>Mötteli</persName> war.</note> zwen botten by mir xin und mich gebetten, uch zuͦ schriben von wegen ires pfarrers, das sich derselb onwesenlich<note xml:id="fn6" type="footnote" n="6">anstößig.</note> und dermaß ungeschicklich halt, das sy in gern urloben weltind.</s>
					<s n="3" xml:lang="de" type="auto">So lig inen aber <persName>Hans Vogel</persName>, der thuͦmherren pfleger<note xml:id="fn9" type="footnote" n="9">Ammann bzw. Schaffner der Domherren von <placeName>Konstanz</placeName>.</note> (der in dann angnomen<note xml:id="fn11" type="footnote" n="11">in Dienst genommen.</note> hat wider der gmeind willen und in ouch understat zuͦ handthaben<note xml:id="fn12" type="footnote" n="12">understat zuͦ handthaben: sich erdreistet zu beschützen.</note>), im weg, das sy es nit können.</s>
					<s n="4" xml:lang="de" type="auto">Uff sölichs habind sy<note xml:id="fn13" type="footnote" n="13">Die Gemeindeältesten.</note> im<note xml:id="fn14" type="footnote" n="14"><persName>Gisling</persName>.</note> befolhen, kuntschafft von Zürich zuͦ bringen, das er tugenlich und gelert und geschickt sy, ein pfarr zuͦ versechen.</s>
					<s n="5" xml:lang="de" type="auto">Deßhalb sy erachten, er werd zuͦ uch hinin kommen und von uch kundtschafft, wie er dann inen versprochen, holen wellen.<note xml:id="fn16" type="footnote" n="16">Siehe dazu <ref target="file13072">Nr. 3023</ref> und <ptr target="qvfn17291-11" type="qv"/>.</note></s>
					<s n="6" xml:lang="de" type="auto">Deshalb sy uch trülich bitten, ir wellind flissig sin, das inen ein andrer werden mög.</s>
					<s n="7" xml:lang="de" type="auto">Dann diser <persName>Joannes Gyßlinger</persName> (so acht ich, heiß er) louff nun mit der gygen umb, mach den bepstlern zuͦ tantz und in den liechtstubeten<note xml:id="fn18" type="footnote" n="18">nächtlichen Zusammenkünften mit Musikbegleitung.</note> und under den meitlin far er umb.</s>
					<s n="8" xml:lang="de" type="auto">Hab kein wib.</s>
					<s n="9" xml:lang="de" type="auto">Studier nüt und laß sich deßhalb ubel an,<note xml:id="fn19" type="footnote" n="19">laß sich deßhalb ubel an: verhält sich entsprechend schlecht.</note> das sy von im mer geergert dann gebessert werdind.</s>
					<s n="10" xml:lang="de" type="auto">Es hat ouch her <persName>Hans Stadelman</persName> mir semlichs von im ouch gsagt, das ich sorg, es sy böß gnuͦg und villicht mer, dann die biderben lüt clagen wellind.<pb type="edition" next="249"/></s>
				</p>
			</div>
			<div xml:id="div2" corresp="regest2">
				<p>
					<s n="11" xml:lang="de" type="auto">Thuͦnd inen das best und im ouch.</s>
					<s n="12" xml:lang="de" type="auto">Dann es wär im weger<note xml:id="fn22" type="footnote" n="22">im weger: für ihn besser.</note>, er wär by uch, da meisterschafft und censur wär, biß das die jugent in im verwuͤtete<note xml:id="fn24" type="footnote" n="24">aufhört zu toben; s. <bibl>SI</bibl> XVI 2346.</note>, dann hie huß<note xml:id="fn26" type="footnote" n="26">außen (im <placeName>Thurgau</placeName>, das eine Gemeine bzw. bikonfessionelle Herrschaft der Eidgenossenschaft war).</note>, da kein censur noch meisterschafft ist (dann ir wol gedencken, das die jugent sich selb nit meistren könne), und schicktind den guͦten luten etwan ein zogneren und geschickteren.</s>
					<s n="13" xml:lang="de" type="auto">Lond uch die biderben lüt befolhen sin und thuͦnd inen das best, sye es müglich.</s>
				</p>
			</div>
			<div xml:id="div3" corresp="regest3">
				<p>
					<s n="14" xml:lang="de" type="auto">Sind gott befolhen und thuͦnd mir minem knaben Josephen das best und hand ein oug uff in.</s>
					<s n="15" xml:lang="de" type="auto">Besehend im jederwil sin collectur<note xml:id="fn35" type="footnote" n="35">Die während des Unterrichts zusammengetragenen Notizen (vom Lat. colligere).</note>, was er in lectionibus colligier und wie.</s>
					<s n="16" xml:lang="de" type="auto">Da<note xml:id="fn37" type="footnote" n="37">Da bitten ich umb: Darum bitte ich.</note> bitten ich üch umb, so wirt er dest flissiger sin und sich vor uch förchten.</s>
					<s n="17" xml:lang="de" type="auto">Daran thuͦnd ir gott und mir einen grossen dienst.</s>
				</p>
			</div>
			<div xml:id="div4" corresp="regest4">
				<p>
					<s n="18" xml:lang="de" type="auto">Gruͤssend mir uwer lieb hußfrowen<note xml:id="fn38" type="footnote" n="38"><persName>Anna, geb. Adlischwyler</persName>.</note>, doctorn <persName>Geßnern</persName>, <persName>Theodorum</persName><note xml:id="fn39" type="footnote" n="39"><persName>Theodor Bibliander</persName>.</note>, <persName>Gwaltherum</persName> und all guͦt fründ.</s>
					<s n="19" xml:lang="de" type="auto">Datum 22. iunii im 47. jar.</s>
					<s n="20" xml:lang="de" type="auto"><persName ref="p6713">Martinus Möttily</persName>, uwer undertheniger guͦtwilliger allzit.</s>
				</p>
				<p>
					<note type="address">[Adresse auf der Rückseite:]</note>
					<s n="21" xml:lang="de" type="auto">Demm frommen wolgelerten meister Heinrichen Bullinger zuͦ Zuͦrich, sinem sonders geliepten herren zuͦ handen.</s>
				</p>
			</div>
		</body>
	</text>
</TEI>
