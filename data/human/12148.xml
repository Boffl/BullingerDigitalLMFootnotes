<TEI xmlns="http://www.tei-c.org/ns/1.0" xml:id="file12148" type="Brief" source="HBBW" n="2101">
	<teiHeader xml:lang="de">
		<fileDesc>
			<titleStmt>
				<title subtype="file">s.n. / Zürich AN s.n. / [Bern], 12. März 1545</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Vidistis, colendi et dilecti fratres, quae d. <persName ref="p18889">Lutherus</persName> edita confessione sua succinta<note xml:id="fn1" type="footnote" n="1"><persName>Luthers</persName> "Kurtz bekentnis ; s. oben <ref target="file12108">Nr. 2061</ref>. Anm. 7.</note> sparsit in orbem christianum.</s>
					<s n="2" xml:lang="la" type="auto">Intelligitis haud dubie, quo scriptum illud tendat.</s>
					<s n="3" xml:lang="la" type="auto">Damnat semel omnes infami haereseos crimine, qui negant ipsum domini corpus naturale, corporaliter et ore tenus quoque tam ab impiis quam piis edi atque percipi in<pb type="scan" next="369r."/> coena dominica.</s>
					<s n="4" xml:lang="la" type="auto">Damnat p[iae] m[emoriae] <persName>Oecolampadium</persName> et <persName>Zvinglium</persName>, disputationis vestrae <placeName>Bernensis</placeName><note xml:id="fn2" type="footnote" n="2">Die <placeName>Berner</placeName> Disputation von Januar 1528.</note> primos propugnatores.</s>
					<s n="5" xml:lang="la" type="auto">Damnat Tigurinos fratres ac nimirum etiam <placeName>Bernenses</placeName> fratres, utpote dogma illud, contrarium Lutheranae sententiae, in disputatione assertum et ab universa <placeName>Bernensi</placeName> ecclesia receptum, tradentes defendentesque.</s>
				</p>
				<p>
					<s n="6" xml:lang="la" type="auto">Quae praeterea in nos ille nostrasque ecclesias scripsit horrenda<pb type="edition" next="171"/> et abominanda, non ignoratis.</s>
					<s n="7" xml:lang="la" type="auto">Illis ergo vel propter sanctas et innocentes nostras ecclesias, ut nihil commemoremus aliud, non commoveri non potestis, non utique zelo carnis et affectuum, sed spiritus et iustitiae.</s>
				</p>
				<p>
					<s n="8" xml:lang="la" type="auto">Nos certe, veritatis et ecclesiarum nostrarum studio et pia cura excitati, rupimus tandem pertinax illud silentium nostrum ac <persName ref="p18889">Luthero</persName> eiusque damnationi audacissimae non immodeste respondimus.</s>
					<s n="9" xml:lang="la" type="auto">Non enim convitium rependimus convitio,<note xml:id="fn3" type="footnote" n="3">1 Petr 3, 9.</note> sed veritatis ecclesiarumque agentes negotium argumenta et scripturas proferimus.</s>
					<s n="10" xml:lang="la" type="auto">Exemplum<note xml:id="fn4" type="footnote" n="4">Möglicherweise die lateinische Fassung ihrer Antwort, die "Orthodoxa Tigurinae ecclesiae confessio"; s. oben <ref target="file12108">Nr. 2061</ref>, Anm. 9.</note> hic mittimus vestrae charitati; nam et vos vestrasque ecclesias defendimus ac a calumniis famosi illius convitiatoris purgavimus.</s>
				</p>
				<p>
					<s n="11" xml:lang="la" type="auto">Non displicebit hoc vobis, speramus, quod vestrarum ecclesiarum honestam in nostris facimus mentionem.</s>
					<s n="12" xml:lang="la" type="auto">Non displicebit nobis, si quid veritati in nostra responsione parum consentaneum aut parum expensum invenientes amice indicaveritis.</s>
					<s n="13" xml:lang="la" type="auto">Neque his vobis praescribimus.</s>
					<s n="14" xml:lang="la" type="auto">Licet et vobis, si utile videbitur, <persName ref="p18889">Luthero</persName> respondere,<note xml:id="fn6" type="footnote" n="6">Dazu kam es nicht.</note> vetus nimirum imitati exemplum, quo plures aliquando doctores ecclesiarum uni aut alteri adversario responderunt.</s>
				</p>
				<p>
					<s n="15" xml:lang="la" type="auto">Cupimus autem nostras copias vestris in domino coniungere, ut tandem vincat veritas et pax solida constet inter nostras ecclesias, quo fortius adversariorum hostiumque impressiones sustinere possimus.</s>
					<s n="16" xml:lang="la" type="auto">Dominus et veritas pugnat pro nobis.</s>
					<s n="17" xml:lang="la" type="auto">Unde si a nostra communione (quod tamen non expectamus) abstinere malueritis, freti nihilominus auxilio coelesti, pergentes in instituto consilio bellabimus bella domini.</s>
				</p>
				<p>
					<s n="18" xml:lang="la" type="auto">Scripsimus et amplissimo senatui populoque vestro,<note xml:id="fn10" type="footnote" n="10">Oben <ref target="file12147">Nr. 2100</ref>.</note> adhortantes illum ad constantiam in iis, quae publica disputatione ex verbo veritatis asserta ac recepta sunt.</s>
					<s n="19" xml:lang="la" type="auto">Praeterea responsionis nostrae exemplum<note xml:id="fn11" type="footnote" n="11">Das "Warhaffte Bekanntnuß"der Zürcher; s. oben <ref target="file12108">Nr. 2061</ref>, Anm. 9.</note> illis coniunximus; id quod monemus, ne ignoraretis, quid apud vestros ageremus et ambiremus.<pb type="edition" next="172"/></s>
					<s n="20" xml:lang="la" type="auto">Hortamur autem vos per adventum<pb type="scan" next="369v."/> filii dei<note xml:id="fn13" type="footnote" n="13">2Thess 2, 1.</note> in iudicium, ut, si quando suspicionibus sinistris in transversum rapti, vel inter vos minus solide convenistis, vel frigidioribus animis in nos fuistis, ut positis illis omnibus vos mutuo charitate syncera et nos quoque dilectione non ficta complectamini.</s>
				</p>
				<p>
					<s n="21" xml:lang="la" type="auto">Experiemini nos fratres et amicos fideles, qui et vos disserentes libenter audire, et consilia et auxilia nostra vobiscum fideliter et libenter conferre volumus.</s>
					<s n="22" xml:lang="la" type="auto">Dominus Iesus servet vos in sancta sua voluntate.</s>
				</p>
				<p>
					<s n="23" xml:lang="la" type="auto">Tiguri, 12. martii anno 1545.</s>
				</p>
				<p>
					<s n="24" xml:lang="la" type="auto">Fratres vestri, pastores, lectores et ministri ecclesiae</s>
				</p>
				<p>
					<s n="25" xml:lang="la" type="auto">Tigurinae.</s>
				</p>
				<p>
					<note type="address">[Adresse als Überschrift auf f. 368v.:]</note>
					<s n="26" xml:lang="la" type="auto">Doctis et fidelibus Christi et <placeName>Bernensis</placeName> ecclesiae ministris in urbe Christum praedicantibus omnibus, fratribus percharis et colendis.</s>
				</p>
			</div>
		</body>
	</text>
</TEI>
