<TEI xmlns="http://www.tei-c.org/ns/1.0" xml:id="file11029" type="Brief" source="HBBW" n="987">
	<teiHeader xml:lang="de">
		<fileDesc>
			<titleStmt>
				<title subtype="file">Wolfgang Köpffel / Strassburg AN Heinrich Bullinger, 6. April [1537]</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">De actis Schmalcaldensibus vos istic factos esse certiores antehac non dubito<note xml:id="fn2" type="footnote" n="2">Einen ausführlichen Bericht über den Tag zu <placeName>Schmalkalden</placeName> hatte Bullinger von <persName>Johannes Zwick</persName> erhalten (oben <ref target="file11017">Nr. 975</ref>).</note>.</s>
					<s n="3" xml:lang="la" type="auto">Concordię spes qualiscunque quantum momenti ecclesiis adferat, illis ipsis actis apparet.</s>
					<s n="4" xml:lang="la" type="auto">Nam nostris, id est ministris verbi, consentientibus consensum est et inter principes et nostros magistratus.</s>
					<s n="5" xml:lang="la" type="auto">Maiore conatu nostrum exitium nunc meditatur pontifex, quam vos fortassis creditis; sed pię prudentiae est late prospicere animadvertereque, quid quoque tempore a nobis dominus postulet.</s>
					<s n="6" xml:lang="la" type="auto">Postulat autem amicitiam in Christo coniunctissimam ceu caput et fundamentum, deinde, ut in Christum cęteri per nos multa cum simplicitate exedificentur.</s>
					<s n="7" xml:lang="la" type="auto">At concordia coalesceret, si vetera vulnera novis scriptis non refricarentur, etsi sperem de repente dominum tandem adfulsurum nobis esse, qui lętis rebus abutimur; opus est, tristioribus in viam reducamur.</s>
					<s n="8" xml:lang="la" type="auto">Quod potissimum usu venire video in nostra ecclesia, quae afflicta virium accessionem accipit.</s>
				</p>
				<p>
					<s n="9" xml:lang="la" type="auto">Heri tuae et <persName>Pellicani</persName> lucubrationes allatę sunt<note xml:id="fn3" type="footnote" n="3">Gemeint sind die im März erschienenen Kommentare von Bullinger zu den apostolischen Briefen (<bibl>HBBibl</bibl> I 84 und 91; <bibl>BZD</bibl> C 261) bzw. von <persName>Pellikan</persName> zu den Evangelien und zur Apostelgeschichte (<bibl>BZD</bibl> C 266).</note>.</s>
					<s n="10" xml:lang="la" type="auto">Mox nostri magna aviditate perlustrarunt omnia, ut dicunt, quod credo in transcursu certo iudicio fieri non posse, et tamen convivę mei heri vesperi tuam perspicuam brevitatem lucemque dictionis graviter commendarunt, deinde praefationes amplissimis laudibus vehunt, nisi quod nescio quid cautionis supervacaneae adiectum putant, quod res teneriores sit exulceraturum.</s>
					<s n="11" xml:lang="la" type="auto">Verum idipsum meis tandem oculis inspiciam eo candore, quo decet expendi amicorum merces.</s>
				</p>
				<p>
					<s n="12" xml:lang="la" type="auto">Aedificabimus autem ecclesias felici successu, si rudibus eandem doctrinam fidei, hoc est pęnitentiam et remissionem peccatorum in Christo Iesu<pb type="edition" next="134"/> docuerimus.</s>
					<s n="13" xml:lang="la" type="auto">Ex quo fonte cętera christiani hominis officia pulchre fluunt.</s>
					<s n="14" xml:lang="la" type="auto">In qua re cessatum est a quibusdam in hac vicinia, quorum ecclesię in peius indies abeunt.</s>
					<s n="15" xml:lang="la" type="auto">Docetur autem pęnitentia et Christi fides non solum verbo praedicationis, sed etiam ordine ecclesiastico et usu ministeriique nostri autoritate, quatenus ex scripturis liquet.</s>
					<s n="16" xml:lang="la" type="auto">Sedula cura pastorum quantum adferat commodi conscientiis, vix dici potest.</s>
					<s n="17" xml:lang="la" type="auto">Nam et illud ipsum experimur pro nostra mediocritate.</s>
					<s n="18" xml:lang="la" type="auto">Ad quam rem impendere me malo quam<pb type="scan" next="||386v."/> ad funestas rixas, quibus ecclesię antiquitus submersę sunt et nunc impediuntur, quominus queant constitui.</s>
					<s n="19" xml:lang="la" type="auto">Mititatem animi tui novi, qui eadem non dubie sententia es.</s>
					<s n="20" xml:lang="la" type="auto">Det dominus, ut in gloriam suam uterque pergat fortiter et tu hoc amplius, quo es ampliori provincię alligatus.</s>
					<s n="21" xml:lang="la" type="auto">Nam maximum profecto onus sustines tantarum ecclesiarum curam subiens, qualem tibi dominus iniunxit.</s>
				</p>
				<p>
					<s n="22" xml:lang="la" type="auto">Vale felicissime, et <persName>Pellicanum</persName> cum <persName>Bibliandro</persName> et eruditissimis professoribus salvere iubeas nostro nomine.</s>
					<s n="23" xml:lang="la" type="auto"><persName ref="p18198">Buceri</persName> studia, rogo te, candide interpreteris, qui totus est in publicis curis.</s>
					<s n="24" xml:lang="la" type="auto">Domino consuli<note xml:id="fn4" type="footnote" n="4"><persName>Diethelm Röist</persName>.</note> et amicis senatoribus nos commenda, qui nobis vel hoc sunt nomine chari, quod magna cum fide vos Christi ministros colunt ac tuentur.</s>
					<s n="25" xml:lang="la" type="auto">Vale iterum.</s>
				</p>
				<p>
					<s n="26" xml:lang="la" type="auto">Argen[torati], 8. idus aprilis.</s>
				</p>
				<p>
					<s n="27" xml:lang="la" type="auto"><persName>V. Capito</persName> tuus.</s>
				</p>
				<p>
					<note type="address">[Adresse darunter:]</note>
					<s n="28" xml:lang="la" type="auto">Doctissimo viro magistro Henrico Bullingero, pastori summo ecclesię Tigurinę, sibi in domino observando.</s>
				</p>
			</div>
		</body>
	</text>
</TEI>
