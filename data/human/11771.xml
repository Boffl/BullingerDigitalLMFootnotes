<TEI xmlns="http://www.tei-c.org/ns/1.0" xml:id="file11771" type="Brief" source="HBBW" n="1726">
	<teiHeader xml:lang="de">
		<fileDesc>
			<titleStmt>
				<title subtype="file">Johannes Caesarius / Köln AN Heinrich Bullinger, 1. März [1543]</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Salutem in Christo Iesu, domino et servatore nostro.</s>
				</p>
				<p>
					<s n="2" xml:lang="la" type="auto">Tuam erga me benevolentiam vix satis admirari possum, utpote quam tam magnam experior, ut ea ipsa motus non desinas mihi mittere tuorum commentariorum<pb type="edition" next="96"/> monumenta aliquot, et iam certe non pauca dono mihi misisti, mihi inquam, qui de te non adeo bene meritus sim, ut debeas.</s>
				</p>
				<p>
					<s n="3" xml:lang="la" type="auto">Cęterum hac hyeme totus pene fui in lectione commentariorum tuorum in Mattheum, quorum quidem lectio quam me oblectarit, vix oratione exprimere possum; imo usque adeo ea oblectatus sum, ut plane fatear me ex ipsis illis commentariis non parum fructus percepisse cum ad eruditionem tum ad pietatem pręcipue, que utique in ipsis mirifice commendatur abs te.</s>
					<s n="4" xml:lang="la" type="auto">Proinde nisi scirem te non cessare posse, quin in reliquos quoque evangelistas commentaria scribas, alioqui etiam currentem te stimulis urgerem.</s>
					<s n="5" xml:lang="la" type="auto">Et quod in voto mihi est, id velim, ut facias atque sumas eum laborem in Lucam, exactissimum evangelii scriptorem.</s>
					<s n="6" xml:lang="la" type="auto">Pro hac tua erga me benevolentia profecto summa, quid rependam unquam tibi, cum nihil habeam, quod respondeat tantę tuę erga me benevolentię, non desinam te vel summo amore prosequi, pręsertim ea charitate, qua nos Christus coniunxit ac copulavit.</s>
					<s n="7" xml:lang="la" type="auto">Bene vale.</s>
				</p>
				<p>
					<s n="8" xml:lang="la" type="auto"><placeName>Colonię</placeName>, calendis martii.</s>
				</p>
				<p>
					<s n="9" xml:lang="la" type="auto">Salutabis (quęso te) meis verbis cęteros isthic concionatores et inprimis dilectissimum filium meum, qui me <placeName>Colonię</placeName> cum convenisset, tam suaviter et iucunde salutavit et conversatus apud me fuit, ut eius non possim non meminisse, eumque etiam adhorteris, ut ad me aliquando scribat.</s>
					<s n="10" xml:lang="la" type="auto">At tu velim ut, si quando ad me scribere volueris, characteribus utaris talibus, ut ex ipsis literas tuas et legere et intelligere possim.</s>
					<s n="11" xml:lang="la" type="auto">Interim bene vale.</s>
				</p>
				<p>
					<s n="12" xml:lang="la" type="auto"><persName ref="p4423">Ioannes Cęsarius</persName> totus tuus.</s>
				</p>
				<p>
					<note type="address">[Adresse auf der Rückseite:]</note>
					<s n="13" xml:lang="la" type="auto">Viro pietate maxime insigni et literis et moribus optimis apprime ornato Henrico Bullingero, amico suo optimo et prope incomparabili.</s>
				</p>
			</div>
		</body>
	</text>
</TEI>
