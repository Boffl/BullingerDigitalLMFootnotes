<TEI xmlns="http://www.tei-c.org/ns/1.0" xml:id="file11826" type="Brief" source="HBBW" n="1780">
	<teiHeader xml:lang="de">
		<fileDesc>
			<titleStmt>
				<title subtype="file">Heinrich Bullinger / Zürich AN Johannes Honter, 28. August 1543</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<note>[Abschrift des Originals:]</note>
					<s n="1" xml:lang="la" type="auto"><pb type="scan" next="F__80,__195r."/>Gratiam et vitę innocentiam a domino Iesu Christo, servatore nostro.</s>
				</p>
				<p>
					<s n="2" xml:lang="la" type="auto">Quanquam ex facie sis mihi ignotus, Honthere piissime, ex fama tamen praeclara tui nominis mihi es notissimus.</s>
					<s n="3" xml:lang="la" type="auto">Sed et dilectus frater noster d. <persName>Martinus Heintzius</persName>, qui hac aestate nobiscum conferendi et ecclesias nostras visendi gratia ad nos venit, occasionem dedit has ad te scribendi.</s>
					<s n="4" xml:lang="la" type="auto">Gratissimum enim fore dicebat, si de communi religionis causa aliquid saltem ad te darem, cumque percontarer, qua de re scribere possem utilissime, enumeravit ille certa capita, de quibus non meam duntaxat sententiam dicerem, quo te docerem alioqui doctissimum, sed, quid de iis apud nos per Helvetiorum ecclesias sentiant pii omnes, exponerem.</s>
					<s n="5" xml:lang="la" type="auto">Studio ergo pietatis et singulari quodam erga te amore haec paucula ad te dare placuit; tu<note xml:id="fn3" type="footnote" n="3">Zu ergänzen mit "ea", vgl. den Briefentwurf, unten Z. 277.</note> pro tua humanitate boni consulas, oro.</s>
				</p>
				<p>
					<s n="6" xml:lang="la" type="auto">De confessione auriculari et privata, quae fit sacerdoti, sentimus omnes commentum esse humanum; ideo in universum abrogavimus.</s>
					<s n="7" xml:lang="la" type="auto">Retinuimus autem privatam, qua quilibet apud se deo peccatum suum confitetur, quoties videlicet spiritus dei bonus et poenitentia per fidem extimulat.</s>
					<s n="8" xml:lang="la" type="auto">Retinuimus et publicam, qua publice in ecclesia sub finem contionis sacrę pręeunte ministro cuncti pariter exomologesim facimus.</s>
					<s n="9" xml:lang="la" type="auto">Atque has species confessionis ut necessarias et sacris litteris confirmatas urgent omnes ecclesiarum ministri.</s>
				</p>
				<p>
					<s n="10" xml:lang="la" type="auto">Auricularem vero ideo abrogavimus, quod nullum eius exemplum aut vestigium reperitur in literis apostolicis, sed et merum est hominum commentum impietatem insuper connexam habens.<pb type="edition" next="239"/></s>
				</p>
				<p>
					<s n="11" xml:lang="la" type="auto"><persName>Gratianus</persName>, Decretorum author, qui vixit circa annum domini 1150, nihil certi definit aut praescribit, ubi de confessione disserit, quae fit sacerdoti, sed propositis aut enumeratis in utramque sententiam scriptoribus ecclesiasticis, et quod sacerdoti confitendum sit et quod non sit confitendum, iuditium lectori liberum permittit dicens: „Cui harum potius adhaerendum sit, lectoris iuditio reservatur; utraque enim fautores habet sapientes et religiosos viros.“<note xml:id="fn6" type="footnote" n="6">Decretum Grat., De pen., 1, 89 (CorpiC I 1189).</note></s>
					<s n="12" xml:lang="la" type="auto">Leguntur haec prope finem distinctio.</s>
					<s n="13" xml:lang="la" type="auto">1., De poenitentia.</s>
					<s n="14" xml:lang="la" type="auto">Cui vero verisimile videatur<persName>Gratianum</persName> iuditium de confess[ione] arbitrio lectorum permisisse libero, si sua aetate creditum fuisset confessionem illam iuris esse divini?</s>
					<s n="15" xml:lang="la" type="auto">Caeterum <persName>Petrus Lombardus</persName> lib. Sentent[iarum] et distinctio.</s>
					<s n="16" xml:lang="la" type="auto">17. et 18. post prolixam de hac re disputationem: „Certificatum est“, inquit, „quod non sufficit confiteri deo sine sacerdote et quod aliter non potest perveniri ad ingressum paradysi.“</s>
					<s n="17" xml:lang="la" type="auto">Pro certo et indubitato hic assumit et vendicat, quod adhuc scripturis sanctis erat probandum atque confirmandum, imo manifeste pugnat cum scriptura, quod dicit non sufficere, si quis deo et non etiam sacerdoti confiteatur.</s>
					<s n="18" xml:lang="la" type="auto">Diversum enim pronunciat propheta David Psal. 32. dicens: „Dixi: Confitebor peccata mea domino, et tu remisisti impietatem peccati mei“ [Ps 32, 5 (Vulg. 31, 5)].</s>
					<s n="19" xml:lang="la" type="auto">Diversum pronunciat et apostolus <persName>Ioannes</persName> manifeste dicens: „Si confiteamur peccata<pb type="scan" next="195v."/> nostra, fidelis est et iustus, ut remittat nobis peccata nostra et emundet nos ab omni iniquitate“ [1Joh 1, 9].</s>
					<s n="20" xml:lang="la" type="auto">Porro impium est, falsam, imo noxiam fiduciam hominum pectoribus ingenerat, quod adiecit aditum nobis per hanc confessionem aperiri ad paradysum.</s>
					<s n="21" xml:lang="la" type="auto">Christus enim ostium est, ianua et via in coelos credentibus in deum per ipsum; hic est sacerdos et pontifex noster,<pb type="edition" next="240"/> spiritu suo nobis praesens, ut nullo nobis opus sit suffraganeo sacerdote, cui in aurem recensentes peccata nostra aditum nobis eo opere paremus in paradysum.</s>
				</p>
				<p>
					<s n="22" xml:lang="la" type="auto">Christus morte et resurrectione sua fidelibus coelum aperuit et latronem recta a morte ad vitam soli sibi, id est Christo, confessum transtulit, idem videlicet promittens omnibus latronis ad morem poenitentibus et confitentibus.</s>
					<s n="23" xml:lang="la" type="auto">Et quamvis <persName>Lombardus</persName> sic de confessione dicenda sacerdoti scripserit, nondum tamen praecepta erat fidelibus.</s>
					<s n="24" xml:lang="la" type="auto">Post quinquaginta demum annos a <persName>Lombardo</persName> legem tulit <persName>Innocentius III.</persName> in consilio Lateranensi<note xml:id="fn15" type="footnote" n="15">Gemeint ist das IV. Laterankonzil 1215.</note> iubens singulos semel saltem in anno peccato proprio confiteri sacerdoti.</s>
				</p>
				<p>
					<s n="25" xml:lang="la" type="auto">Lex verbotim<note xml:id="fn16" type="footnote" n="16">wörtlich; vgl. <bibl>Hoven</bibl> 378.</note> in Decretales relata est per <persName>Gregorium IX.</persName> ac extat De poenitentiis et remissionibus lib. 5., cap. 12. „Omnis utriusque“<note xml:id="fn18" type="footnote" n="18">Liber extra, 5, 38, 12 (CorpiC II 887).</note>.</s>
					<s n="26" xml:lang="la" type="auto">Nemo autem ignorat, qui eam legem vidit, quam absurda, stulta et temeraria sint in ea pleraque.</s>
					<s n="27" xml:lang="la" type="auto">Legitime itaque et iustas ob causas confessionem illam auricularem in totum per ecclesias nostras abrogavimus utpote literis sacris adversam, falsam fiduciam inserentem et inventam hominum complacito extra verbum dei et exemplum apostolicum.</s>
				</p>
				<p>
					<s n="28" xml:lang="la" type="auto">Atqui obiiciunt vetustissimos quosque ecclesię doctores confessionis frequentem facere mentionem, unde verisimile sit eius institutum non<note xml:id="fn19" type="footnote" n="19">Im Sinne von: nicht Papst Gregors Erfindung.</note> neque adeo novum esse.</s>
					<s n="29" xml:lang="la" type="auto">Ad quod respondemus exomologesim<note xml:id="fn20" type="footnote" n="20">Exhomologese (Sündenbekenntnis) bezeichnet bei <persName>Tertullian</persName> die öffentliche Bußdiziplin, vgl. Reinhard <hi>Messner,</hi> in: LThK<note type="sup">3</note> III 1111.</note> ritum fuisse veteribus certis constantem ceremoniis adeoque disciplinam.</s>
					<s n="30" xml:lang="la" type="auto">Videre hoc licet in lib. <persName>Tertulliani</persName> De poenitentia circa finem propemodum;<note xml:id="fn21" type="footnote" n="21"><persName>Tertullian</persName>, De poenitentia, 9 (CChr I 336).</note> eius exemplum extat Eccles[iastica] histo[ria] lib. 5., cap. ult<note xml:id="fn22" type="footnote" n="22">Bullinger bezieht sich auf <persName>Eusebius von Caesarea</persName>, Historia ecclesiastica, 5, 28, 12 (<bibl>SChr</bibl> XLI 760.</note>.</s>
					<s n="31" xml:lang="la" type="auto"><persName>Isidorus</persName> certe medię aetatis<pb type="edition" next="241"/> scriptor lib. Etymologiarum 6., cap. 18. <persName>Tertulliani</persName> propemodum verba refferens: „Exomologesis“, inquit, „prosternendi et humiliandi hominis disciplina est, habitu atque victu, sacco et cinere incubare, corpus sordibus obscurare, animum moeroribus deiicere“ etc<note xml:id="fn24" type="footnote" n="24"><persName>Isidor von Sevilla</persName>, Etymologiarum sive Originum libri XX, 6, 19, 79 (Isidori Hispalensis episcopi Etymologiarum sive Originum libri XX, hg. von W. M. Lindsay, Bd. 1, Oxford 1911. -Scriptorum classicorum bibliotheca Oxoniensis, [ohne Paginierung]).</note>.</s>
					<s n="32" xml:lang="la" type="auto">Huc pertinet, quod in Tripartitae historię<note xml:id="fn25" type="footnote" n="25">Bei der "Historia ecclesiastica tripartita" handelt es sich um eine Kompilation von Auszügen aus den kirchengeschichtlichen Werken des <persName>Sokrates</persName>, <persName>Sozomenos</persName> und <persName>Theodoret</persName>, die unter dem Namen Cassiodors überliefert wurden, vgl. Ake <hi>Fridh,</hi> in: <bibl>TRE</bibl> VII 661.</note> lib. 9., cap. 35. <persName>Sozomenus</persName> refert dicens: „Visum est antiquis pontificibus, ut veluti in theatro sub testimonio ecclesiastici populi delicta pandantur“<note xml:id="fn27" type="footnote" n="27">Historia ecclesiastica tripartita, 9, 35, 2 (<bibl>CSEL</bibl> LXXI 553, 13f). Vgl. <persName>Sozomenos</persName>, Historia ecclesiastica, 16, 2 (<bibl>GCS</bibl> L 322, 21-27).</note> et quae sequuntur.</s>
					<s n="33" xml:lang="la" type="auto">Idem quoque author est morem sive ritum illum in Graecorum ecclesia esse mutatum.</s>
					<s n="34" xml:lang="la" type="auto">Remissum est huius aliquid et in ecclesia <placeName>Romana</placeName>, quemadmodum ex fragmento quodam d. Leonis episcopi<note xml:id="fn28" type="footnote" n="28"><persName>Papst Leo I. der Große</persName>.</note> apud <persName>Gratianum</persName> colligere licet, De poenitent[ia] dist. 1. ca. „Quamvis“,<note xml:id="fn29" type="footnote" n="29">Decretum Grat., De pen., 1, 89 (CorpiC I 1189).</note> item ex epistola eiusdem<pb type="scan" next="196r."/> ad <persName>Theodorum Foroiulienum</persName><note xml:id="fn30" type="footnote" n="30">Über <persName>Theodor, Bischof von Fréjus</persName> (Dép. Var) 433-ca. 455, ist nichts Näheres bekannt, vgl. R. <hi>Aubert,</hi> in: Dictionnaire d'histoire et de géographie ecclésiastiques, Bd. XVIII, Paris 1977, Sp. 1226 und 1238.</note>, quae ordine est 69.<note xml:id="fn31" type="footnote" n="31"><bibl>MPL</bibl> XLIV 1011A-1014A; Denzinger 308-310.</note></s>
					<s n="35" xml:lang="la" type="manual">Utcunque vero id habeat, certum est ne illum quidem ritum apostolica traditione esse receptum.</s>
					<s n="36" xml:lang="la" type="auto">Certum est ex eo enatas esse formulas illas satisfactionum, quae recta tendunt ad detrimentum unicę satisfactionis per Christum Iesum; certum est item nundinas illas indulgentiarum ex eodem ritu tandem ab avaris istis esse depromptas.</s>
					<s n="37" xml:lang="la" type="auto">Unde, quod ne illa quidem in nostris utimur ecclesiis, nihil contra exemplum peccamus apostolicę ecclesię, quam nobis praecipue sectandam proponimus.</s>
					<s n="38" xml:lang="la" type="auto">Interim ita de poenitentia et operibus poenitentia dignis loquimur, ut didicimus ex<pb type="edition" next="242"/> libris prophetarum, sermonibus Baptistę et domini Iesu atque ex scripturis apostolorum.</s>
				</p>
				<p>
					<s n="39" xml:lang="la" type="auto">Iam quod quibusdam non indoctis videtur privatam confessionem non prorsus esse abolendam, primo propter disciplinam sive erubescentiam, ob quam multi peccent minus, secundo propter privatam absolutionem et evangelii consolationem, huiusmodi est, ut reluctantem non possit convincere.</s>
					<s n="40" xml:lang="la" type="auto">Si enim privata confessio tam utilis est ecclesię, ut isti volunt videri, qui factum est, ut re usqueadeo utili ecclesia caruerit annis mille et amplius?</s>
					<s n="41" xml:lang="la" type="auto">Qualem vero disciplinam plantavit in ecclesia domini privata confessio, probant impura flagitia et arctius nepharii.</s>
					<s n="42" xml:lang="la" type="auto">Didicerunt cum confessor tum confitens ex illa circumstantiarum discussione horrenda scelera.</s>
					<s n="43" xml:lang="la" type="auto">Causę et occasiones suppeditatę sunt adulteriis; saepius enim et castissimarum matronarum tentata est pudicitia, saepe insidiatum est integritati puellarum.</s>
					<s n="44" xml:lang="la" type="auto">At isti nolunt peccata digeri per circumstantias, nolunt enumerari omnia.</s>
					<s n="45" xml:lang="la" type="auto">Quibus nos respondemus: Sufficit ergo publica<note xml:id="fn32" type="footnote" n="32">Zu ergänzen mit "confessio".</note>, quae palam in templo praeeunte ministro fit deo ab omnibus ac singulis nobis.</s>
					<s n="46" xml:lang="la" type="auto">Aut quis, oro, pręcepit vel aliqua aut certa susurrare in aurem ministri?</s>
					<s n="47" xml:lang="la" type="auto">Interea vero consilium in casibus certis petere vel a ministro verbi vel ab alio fratre voluntatis conscio nemo prohibet.</s>
				</p>
				<p>
					<s n="48" xml:lang="la" type="auto">Prohibemus autem leges certas et praescriptas toti ecclesię imponere de confitendis peccatis ministro.</s>
					<s n="49" xml:lang="la" type="auto">Et ut ratio disciplinę iubeat confiteri, certe bonam speciem ab initio apud veteres habuit privata confessio; qualem succedentibus temporibus nacta sit, nemo ignorat.</s>
					<s n="50" xml:lang="la" type="auto">At cum eadem sit natura idemque ingenium carnis nostrę ac tempore fere omnia fiant deteriora, metuendum est, ne etiam ex reliquiis confessionis privatę pestis aliqua invadat et posteros nostros.</s>
					<s n="51" xml:lang="la" type="auto">Proinde, si sanctissimus ille Graecus episcopus <persName ref="p17811">Nectarius</persName><note xml:id="fn33" type="footnote" n="33"><persName>Nektarios</persName>, gest. ca. 397, Patriarch von <placeName>Konstantinopel</placeName> 381-397, übernahm als Nachfolger von <persName>Gregor von Nazianz</persName> die Leitung des Konzils von <placeName>Konstantinopel</placeName> 381. - Lit.: Eckhard <hi>Reichert,</hi> in: <bibl>BBKL</bibl> VI 585-589; Bernhard <hi>Plank,</hi> in: <bibl>LMA</bibl> VI 1086f; Michael <hi>Fiedrowicz,</hi> in: LThK<note type="sup">3</note> VII 732.</note> cum celebri <placeName>Constantinopolitana</placeName> ecclesia haereseos subterfugit iudicium, quod propter unicum stuprum matronę cuidam a confessore illatum exomologeseos ritum in totum abrogavit,<note xml:id="fn34" type="footnote" n="34">Die Abschaffung des Bußpriesteramts durch <persName>Nektarios</persName> erfolgte 391, s. <persName>Sozomenos</persName>, Historia ecclesiastica, 7, 16, 1-11 (<bibl>GCS</bibl> L 322,17-324,15); <hi>Fiedrowicz,</hi> aaO, Sp. 732. In einem Brief an <persName>Melanchthon</persName> vom 31. August 1538 (<bibl>HBBW VIII</bibl> 204, <ref target="file11208">Nr. 1165</ref>) hatte Bullinger bereits auf das Vorbild des <persName>Nektarios</persName> verwiesen.</note> profecto nemo ecclesiis nostris haereseos crimen intentare poterit, quod confessionis auricularis et privatę nullum volumus in ecclesiis<pb type="scan" next="196v."/> nostris extare vestigium.</s>
					<s n="52" xml:lang="la" type="auto">Egregie vero profectum est, si unius hominis pudore verecundiaque carnea, non timore dei syncero peccare desinimus, cum deum non veremur habere testem conscientię nostrę, cum ad iuditium eius non expavescimus!</s>
					<s n="53" xml:lang="la" type="auto">Adde, quod relicta illa privata confessio efficiat, ut rarius deo simus confessuri; nam quoties in memoriam veniet cognitio peccatorum, sequre reiiciemus illam ad id tempus,<pb type="edition" next="243"/> quod confessioni designatum est.</s>
					<s n="54" xml:lang="la" type="auto">At cum illud advenit, quotusquisque, obsecro, alacri mente ad confitendum accedit?</s>
					<s n="55" xml:lang="la" type="auto">Iudicant ex his facile omnes sapientes, qualis esse possit erubescentia, quae oritur ex confessione.</s>
					<s n="56" xml:lang="la" type="auto">Porro apostolica ecclesia coenam domini sacram celebrare volens publica illa criminum confessione contenta fuit; sufficit ergo eadem et nostrę.</s>
				</p>
				<p>
					<s n="57" xml:lang="la" type="auto">Et de absolutione privata, quod isti afferunt, commentum est humanum, nullum in sacris<note xml:id="fn35" type="footnote" n="35">Zu ergänzen ist: scripturis.</note> vel exemplum vel praeceptum habens.</s>
					<s n="58" xml:lang="la" type="auto">Quid vero aliud est absolutio quam iustificatio, liberatio scilicet a poena, quae propter peccata nobis debebatur, adeoque peccatorum remissio?</s>
					<s n="59" xml:lang="la" type="auto">Hanc confert ecclesię solus Christus dominus merito passionis suę per fidem.</s>
					<s n="60" xml:lang="la" type="auto">Minister annunciat et testificatur ex verbo evangelii credentibus per Christum remissa esse peccata.</s>
				</p>
				<p>
					<s n="61" xml:lang="la" type="auto">At quis credat nuncium illud et hanc praedicationem efficatiorem fieri propter privatam praedicationem?</s>
					<s n="62" xml:lang="la" type="auto">„Verum ille“, inquiunt, „qui adit absolutionem, intelligit eam nunc ad se pertinere.“</s>
					<s n="63" xml:lang="la" type="auto">Quasi vero hoc nemo possit ex praedicatione publica intelligere.</s>
					<s n="64" xml:lang="la" type="auto">Male ergo actum est cum omnibus illis, quibus ab initio apostoli praedicarunt absolutionem.</s>
					<s n="65" xml:lang="la" type="auto">Nullibi enim privatim advocarunt singulos ac murmurarunt episcopis in aures: „Dominus Iesus remittit tibi peccatum, si credas in ipsum“.</s>
					<s n="66" xml:lang="la" type="auto">Palam enim hoc et simpliciter pro publica contione annunciarunt, ut videre licet in exemplo Petri Acto. 2. cap. et in exemplo Pauli Acto. 13. et 16.</s>
					<s n="67" xml:lang="la" type="manual">Publica ergo absolutio et praedicatio, qua per Christum singulis fidelibus testificamur remissa esse peccata, sufficit ecclesię, nec fit efficatior, si illam murmuremus in aures peccatorum.</s>
				</p>
				<p>
					<s n="68" xml:lang="la" type="auto">Et haec hactenus de confessione.</s>
				</p>
				<p>
					<s n="69" xml:lang="la" type="auto">Imagines e templis semel omnes eiecimus nec hic spectantes aliud quam verbum domini et veteris apostolicę ecclesię ritum.</s>
					<s n="70" xml:lang="la" type="auto">Quid sentiat scriptura de imaginibus dei et creaturarum in templis, non ignoras: Prohibet illas in universum Exodi 20., Isaię 40., Roman. 1. cap., 1. Ioan. 5. cap.</s>
					<s n="71" xml:lang="la" type="manual">Nequit enim ulla species, forma aut materia exprimere et suffigurare aeterni numinis maiestatem.</s>
					<s n="72" xml:lang="la" type="auto">Cum autem christiani non colant ullam creaturam quantumvis sanctam, nullius creaturę imaginem ponunt in templum cultus gratia, nisi id fiat ornatus causa, sicut Solomon legitur in instrumentis templi sculpsisse boves, leones et aves, qui tamen nullas Abrahae aut Mosis posuit vel picturas<pb type="scan" next="197r."/> vel statuas.</s>
					<s n="73" xml:lang="la" type="auto">Nam, quod in sanctis praecipuum est, mens, animus atque spiritus, nullis potest exprimi coloribus, corporis saltem caduci effingi potest imago, quamvis et illa proprie sancti exprimat speciem, non dico iam vitam vegetativam aut animalem, sed ne speciem quidem aut eam formam, quam habuit, dum viveret.</s>
					<s n="74" xml:lang="la" type="auto">Verissime ergo prophetę omnis generis imagines appellarunt mendacia.</s>
					<s n="75" xml:lang="la" type="auto">Nequeunt enim praestare, quod polliceri videntur, nequeunt illos vere exprimere, quorum habent imagines.<pb type="edition" next="244"/></s>
				</p>
				<p>
					<s n="76" xml:lang="la" type="auto">Quod obiiciunt nonnulli scripturas non prohibere omnis generis imagines, sed dumtaxat gentilium idola, vanissimum est suffragium.</s>
					<s n="77" xml:lang="la" type="auto">Nam, quae sacrę literę dicunt adversus idola, ea competunt et in nostras imagines, nisi quis dicere velit nostras imagines os habere et loqui, aures habere et audire etc.</s>
				</p>
				<p>
					<s n="78" xml:lang="la" type="auto">Plerique ergo huc tandem confugiunt, ut dicant non aliud esse officium idolorum in templis quam admonendi et erudiendi.</s>
					<s n="79" xml:lang="la" type="auto">Atqui hoc ipso fuco et gentiles usos esse testis est <persName>Athanasius</persName> in libro suo Contra gentes, in quo etiam novissimum illud commentum confutat.</s>
					<s n="80" xml:lang="la" type="auto">Nos ex scripturis simpliciter dicimus deum voluntatem suam plene suis revelare in monte Sina et tum quidem solam esse exauditam vocem, nullam visam dei speciem, ut doceret dominus plebem suam erudiendam esse verbis ac symbolis ab ipso traditis, non picturis et imaginibus.</s>
					<s n="81" xml:lang="la" type="auto">Ea de re pluribus egit Moses Deutero. 4. cap.</s>
				</p>
				<p>
					<s n="82" xml:lang="la" type="auto">Iam et celebris propheta Abakuk: „Vae“, inquit, „qui ligno dicit: Evigila!</s>
					<s n="83" xml:lang="la" type="auto">Et lapidi effigiato: Excitare!</s>
					<s n="84" xml:lang="la" type="auto">Ipse ne doceret?</s>
					<s n="85" xml:lang="la" type="auto">En obductus est auro et argento, nec est flatus in eo.</s>
					<s n="86" xml:lang="la" type="auto">At dominus in templo sanctitatis suę“ [Hab 2, 19f].</s>
				</p>
				<p>
					<s n="87" xml:lang="la" type="auto">Quid, quod ipse dominus Iesus in orbem terrę non pictores, sed praedicatores emisit?</s>
				</p>
				<p>
					<s n="88" xml:lang="la" type="auto">De primitiva ecclesia certum est nullas habuisse imagines in templis; imo <persName>Epiphanius</persName> Salaminę Cypri episcopus et s. <persName>Augustinus</persName> inter haereses et haereticos numerant utentes imaginibus Iesu salvatoris, s. Pauli et deiparę virginis.</s>
					<s n="89" xml:lang="la" type="auto">Sed et <persName>Erasmus</persName> in Catechismo suo catachesi 6. multa ultro citroque disputans de usu imaginum in templis cogitur tamen veritatis evidentia victus inter alia fateri usque ad aetatem <persName>Hieronymi</persName> probatae religionis viros fuisse, qui in templis nullam tulerint imaginem nec pictam nec sculptam nec textam ac ne Christi quidem<note xml:id="fn45" type="footnote" n="45"><persName>Erasmus</persName>, Symbolum sive Catechismus, 6 (<bibl>ASD</bibl> V-1 303f).</note>.</s>
					<s n="90" xml:lang="la" type="auto">Cuius nos in primis nullam ferendam credimus, primo, quod verus deus est, at non debet deo ulla poni statua aut imago; secundo, quod verus homo est ac humanitatem suam non in hoc suscepit a nobis, ut archetypus fieret pictorum, sed ut corpus in mortem traditum propter peccata nostra resuscitaret propter iustificationem nostri et arrhabonem salutis nostrę poneret in coelos.</s>
					<s n="91" xml:lang="la" type="auto">Ideo autem professus est ingenue<pb type="scan" next="197v."/> carnalem praesentiam non profuturam ecclesię.</s>
					<s n="92" xml:lang="la" type="auto">Quod si ipsa figura nihil prodest, minus prodest figuratum, inanis videlicet pictura et statua crucifixi torpida.</s>
					<s n="93" xml:lang="la" type="auto">Tertio, quod ille nobis reliquit verbum suum, quo se nobis in cordibus sanctissime et verissime exprimit.</s>
					<s n="94" xml:lang="la" type="auto">Reliquit nobis coenam suam sanctam, fractionem panis, quo salutari symbolo totam suam passionis virtutem oculis subiicit et representat.</s>
					<s n="95" xml:lang="la" type="auto">Quid ergo facerent in ecclesiis sanctorum, in quibus praedicatur verbum Christi et exercetur coena Christi, inania et inepta Christi domini idola?</s>
					<s n="96" xml:lang="la" type="auto">„Quid convenit“, inquit apostolus, „templo<pb type="edition" next="245"/> dei cum simulachris?“, 2. Cor. 6 [16].</s>
					<s n="97" xml:lang="la" type="auto">Verum de imaginibus copiose scripsi in 1. libro nostro De origine erroris.</s>
				</p>
				<p>
					<s n="98" xml:lang="la" type="auto">Facultates terrenas, id est praedia, domos, fundos, census, vectigalia, credimus omnino ecclesiis dei necessaria esse ac de nova colligenda contributione a fidelibus postulata, ubi non sunt patrum liberalitate ac fundatione prius ordinata, omnino sentimus et credimus.</s>
					<s n="99" xml:lang="la" type="auto">Apostolicam enim ecclesiam adeoque Christum cum discipulis opes ad necessitatem pauperumque subventionem habuisse docet nos evangelicę et actuum apostolorum historię fides, tum etiam vetustissimorum scriptorum ecclesiasticorum authoritas.</s>
				</p>
				<p>
					<s n="100" xml:lang="la" type="auto">Hostes enim ecclesię et homines nequam sunt, qui omnino ecclesiam ad mendicitatem redigere vel ecclesiam negare satagunt.</s>
				</p>
				<p>
					<s n="101" xml:lang="la" type="auto">Porro dispensatio opum ecclesiae referatur ad probatę fidei homines, quales primos illos oeconomos fuisse constat ex 6. cap. Actuum apostolorum.</s>
				</p>
				<p>
					<s n="102" xml:lang="la" type="auto">Deligantur ex sanctis seniores fideles, misericordes, qui in oeconomia exercitati sunt, alieni ab avaritia et invidentia, a luxu et hypocrisi.</s>
					<s n="103" xml:lang="la" type="auto">Deligantur e senatoribus, e doctis, e plebe, hoc est maxime idonei homines, cuiuscumque tandem conditionis atque status sint.</s>
					<s n="104" xml:lang="la" type="auto">His committatur a magistratu et pastoribus ecclesię administratio bonorum ecclesiasticorum.</s>
					<s n="105" xml:lang="la" type="auto">Dent autem de singulis in singulos annos rationem pastoribus et magistratui rationem, ne ulla privatorum hominum vel fraus vel malignitas admittatur.</s>
				</p>
				<p>
					<s n="106" xml:lang="la" type="auto">Expendant autem oeconomi facultates ecclesię primum ministris verbi, scholae magistris ac discipulis, unicuique, quantum satis est, ubi et luxus et malignitas ex aequo cavenda sunt.</s>
					<s n="107" xml:lang="la" type="auto">Sunt enim, qui ad luxum usque abundant ministri; sunt alii, etsi habent, quod edant, egent tamen in aliis necessariis.</s>
				</p>
				<p>
					<s n="108" xml:lang="la" type="auto">Adeo enim hospitales esse nequeunt, ut ne liberis quidem propriis ita ut opifices prospicere possint.</s>
					<s n="109" xml:lang="la" type="auto">Aequabilitas spectetur, praesertim cum apostolus in omnibus fere epistolis ecclesias cohortatur, ne parci et maligni sint erga ministros verbi.</s>
					<s n="110" xml:lang="la" type="auto">Iam vero, nisi liberaliter scholis et scholasticis prospiciatur, interibit in<pb type="scan" next="198r."/> herba seges ecclesię, et intra annos pauculos vel paucissimos vel nullos habebimus verbi et ecclesiarum idoneos ministros.</s>
					<s n="111" xml:lang="la" type="auto">Et qui collegia et monasteria vetera fundarunt, non aliud quam scholas christianas instituere voluerunt, ex quibus aliquando in ministerium ecclesiasticum et pii et docti, adde et prudentes viri vocarentur.</s>
					<s n="112" xml:lang="la" type="auto">Expendant item oeconomi ecclesiastici opes ecclesię in sarta tectaque templi publicaque ecclesię aedificia, ad comparandos utiles ecclesię et scholae libros, hoc est ad parandas bibliothecas.</s>
					<s n="113" xml:lang="la" type="auto">Expendant denique in usus pauperum ecclesię, pupillorum, viduarum, senum, aegrotantium et peregrinorum.</s>
					<s n="114" xml:lang="la" type="auto">Quod si quid<pb type="edition" next="246"/> praeterea reliquum est, reservetur ad publicas calamitates sarciendas.</s>
					<s n="115" xml:lang="la" type="auto">Sacrilegi profecto sunt sacerdotes et monachi, qui opibus ecclesię aluntur et maxime ad luxum abutuntur; sacrilegi sunt et principes et magistratus, qui illis spoliatis bona ecclesię in fiscum proprium convertunt atque colligunt, ecclesiam negligunt et egere sinunt.</s>
					<s n="116" xml:lang="la" type="auto">Iustitiam et aequitatem probat dominus.</s>
				</p>
				<p>
					<s n="117" xml:lang="la" type="auto">Sed de usu bonorum ecclesiasticorum fusius scripsi in libro meo De functione episcoporum.</s>
				</p>
				<p>
					<s n="118" xml:lang="la" type="auto">Haec habui, Honthere clarissime, quae de capitibus illis certis ad te darem et sententiam in his ecclesię nostrę significarem.</s>
					<s n="119" xml:lang="la" type="auto">Hortor autem tuam pietatem, ut veritatis negotium et incolumitatem ecclesię porro curare velis diligenter, sicut fecisti hucusque.</s>
					<s n="120" xml:lang="la" type="auto">Intelligis, quid a summo deo expectes praemii; intelligis illum tibi spiritu suo et validissimo auxilio non defuturum.</s>
				</p>
				<p>
					<s n="121" xml:lang="la" type="auto">Servabis praeterea et tuam ipsius animam et patriam longe charissimam.</s>
					<s n="122" xml:lang="la" type="auto">Quod si quid nostra tibi potest efficere opera, pollicemur omnes auxilium et consilium.</s>
				</p>
				<p>
					<s n="123" xml:lang="la" type="auto">Volo autem, ut haec communia habeas cum clarissimo viro d. <persName>Ioanne Fuchsio</persName> iudice, domino meo colendissimo, ac reliquis piis et sanctis hominibus, cum quibus te in Christo recte valere optamus, quotquot ecclesię servimus Tigurinę, <persName>Gaspar Megander</persName>, d. <persName>Pellicanus</persName>, qui, opinor, ipsus quoque scribet,<note xml:id="fn54" type="footnote" n="54">Ein entsprechender Brief liegt nicht vor.</note> <persName>Rodolphus Gvaltherus</persName>, d. <persName>Theodorus Bibliander</persName>, <persName>Erasmus Fabritius</persName><note xml:id="fn55" type="footnote" n="55"><persName>Erasmus Schmid</persName>.</note>, <persName ref="p8423">Ioannes Iacobus Ammianus</persName>, <persName>Ottho Werdmüllerus</persName>, <persName>Rodolphus Collinus</persName>, d. <persName>Conradus Gessnerus</persName> et reliqui fratres.</s>
					<s n="124" xml:lang="la" type="auto">Commendamus autem vestrę fidei d. <persName>Martinum Heintzium</persName> cum omnibus fidelibus verbi ministris.</s>
				</p>
				<p>
					<s n="125" xml:lang="la" type="auto">Tiguri in <placeName>Helvetiis</placeName>, augusti 28. anno 1543.</s>
					<s n="126" xml:lang="la" type="auto">Tuus ex animo Heinrychus</s>
				</p>
				<p>
					<s n="127" xml:lang="la" type="auto">Bullingerus, ecclesię Tigurinę minister.</s>
				</p>
				<p>
					<note type="address">[Ohne Adresse.]</note>
				</p>
				<p>
					<note>[Entwurf:]</note>
					<s n="128" xml:lang="la" type="auto"><pb type="edition" next="247"/><pb type="scan" next="E__II__345,__366r."/>Clarissimo viro <persName>Ioanni Honthero</persName> Coronensi, domino suo colendo et fratri charissimo.</s>
				</p>
				<p>
					<s n="129" xml:lang="la" type="auto">Quamquam ex facie sis mihi ignotus, Honthere piissime, ex fama tamen praeclara tui nominis mihi es notissimus.</s>
					<s n="130" xml:lang="la" type="auto">Sed et dilectus frater noster d. <persName>Martinus Heintzius</persName>, qui hac aestate apud nos, occasionem mihi dedit ad te has scribendi.</s>
					<s n="131" xml:lang="la" type="auto">Gratissimum enim fore dicebat, si de communi religionis causa aliquid saltem ad te darem, cumque percontarer, qua de re scribere possem utilissime, enumeravit ille certa capita, de quibus non meam duntaxat sententiam dicerem, quo te docerem alioqui doctissimum, sed, quid de iis apud nos per Helvetiorum ecclesias sentiant pii omnes, exponerem.</s>
					<s n="132" xml:lang="la" type="auto">Studio ergo pietatis et singulari quodam erga te amore haec paucula ad te dare placuit.</s>
					<s n="133" xml:lang="la" type="auto">Tu ea pro tua humanitate boni consulas, oro.</s>
				</p>
				<p>
					<s n="134" xml:lang="la" type="auto">De confessione auri-<pb type="scan" next="366v."/>culari et privata sentiunt plane esse commentum humanum; ideo in universum abrogarunt.</s>
					<s n="135" xml:lang="la" type="auto">Retinuerunt privatam, qua quilibet apud se deo peccatum suum confitetur, quoties spiritus dei excitat.</s>
					<s n="136" xml:lang="la" type="auto">Retinuerunt et publicam, qua sub finem contionis sacrę pręeunte ministro omnes faciunt exhomologesim.</s>
					<s n="137" xml:lang="la" type="auto">Atque has species confessionis ut necessarias et sacris literis traditas urgent ministri ecclesiarum.</s>
					<s n="138" xml:lang="la" type="auto">Auricularem ideo abrogavimus, quod nullum eius exemplum reperitur in literis apostolicis, imo et in primitiva ecclesia, et quod eius institutio impia est.</s>
				</p>
				<p>
					<s n="139" xml:lang="la" type="auto"><persName>Gratianus</persName> enim etc.</s>
					<s n="140" xml:lang="la" type="auto">Caeterum <persName>Lombardus</persName> etc.</s>
					<s n="141" xml:lang="la" type="auto">Hoc certe parum videtur pium, quoniam certum est veteres caruisse illa confitendi formula, denique creaturae et ordinationi hominum, quod creaturae et institutionis dei.</s>
					<s n="142" xml:lang="la" type="auto">Porro post annos 50 lex etc.</s>
					<s n="143" xml:lang="la" type="auto">Multa et impia et absurda habet is canon.</s>
					<s n="144" xml:lang="la" type="auto">Iam quod nonnullis visum est confessionem auricularem non esse in universum abrogandam propter disciplinam etc., non pluris facimus quam commentum humanum bona intentione inventum.</s>
					<s n="145" xml:lang="la" type="auto">At quid bonae nostrae intentiones extra verbum dei et exemplum apostolicae ecclesiae valeant, nemo est, qui nesciat.</s>
				</p>
				<p>
					<s n="146" xml:lang="la" type="auto">Certe, si usqueadeo necessaria, non tacuisset esse.</s>
					<s n="147" xml:lang="la" type="auto">Meminissent apostoli eius vel verbo.</s>
					<s n="148" xml:lang="la" type="auto">Qualem vero disciplinam etc.</s>
					<s n="149" xml:lang="la" type="auto">Et de absolutione privata.</s>
				</p>
				<p>
					<s n="150" xml:lang="la" type="auto">Quod obiiciunt ex veteribus.</s>
				</p>
				<p>
					<s n="151" xml:lang="la" type="auto">Imagines e templis semel omnes eiecimus, nec hic aliud spectantes quam verbum domini et veteris apostolicae ritum.</s>
					<s n="152" xml:lang="la" type="auto">Quid de imaginibus<pb type="edition" next="248"/> scriptura, non nescis, Isaiae 40.</s>
					<s n="153" xml:lang="la" type="manual">Quod addunt docendi, vanum est.</s>
					<s n="154" xml:lang="la" type="auto">Praedicatio docet.</s>
					<s n="155" xml:lang="la" type="auto">Deut. 4., Abacuk, sed et propheta alius Psal. 113.<note xml:id="fn59" type="footnote" n="59">Ps 115, 4-8 (Vulg. 113, 12-16).</note></s>
					<s n="156" xml:lang="la" type="manual">Quod obiicitur dictum de gentilium, vanum est; quae enim<pb type="scan" next="367r."/> de gentilium idolis dicta, competunt et in nostros.</s>
					<s n="157" xml:lang="la" type="auto">Iam <persName>Athanasius</persName> author et Lactantius etiam gentiles dixisse se non ad cultum, sed ad monumentum et eruditionem, quod uterque graviter confutat.</s>
					<s n="158" xml:lang="la" type="auto">De primitiva ecclesia non dubium, nam et <persName>Erasmus</persName> in Catechesi, ubi diu se torsisset, tandem evidentia veri victus dicere cogitur: „Non ergo aliud in templis quam verbum, sacramenta, preces.“<note xml:id="fn61" type="footnote" n="61">Bei diesem Zitat handelt es sich wohl um Bullingers freie Interpretation der auch in der Ausfertigung des Briefes angeführten Erasmusstelle, s. oben Anm. 45.</note></s>
					<s n="159" xml:lang="la" type="auto">Et quod Christi signum attinet, triplici nomine, et quia deus et quia homo et quia aliud sui signum reliquit.</s>
					<s n="160" xml:lang="la" type="auto">Quia deus, manifeste non exprimendus imagine, Acto. 17.</s>
					<s n="161" xml:lang="la" type="manual">Quia homo, non suscepit.</s>
					<s n="162" xml:lang="la" type="auto">Non prodest ipse typus, minus prodest figuratum.</s>
					<s n="163" xml:lang="la" type="auto">Reliquit coenam, reliquit pauperes, reliquit verbum.</s>
				</p>
				<p>
					<s n="164" xml:lang="la" type="auto">Imago.</s>
					<s n="165" xml:lang="la" type="auto">Scripsi De origine, in quo omnia haec copiosius.</s>
					<s n="166" xml:lang="la" type="auto">De bonis ecclesiasticis ita sentimus: necessarias esse et habuisse veterem apostolicam ecclesiam sic.</s>
					<s n="167" xml:lang="la" type="auto">Quis usus, ut ministerio subveniatur et pauperibus.</s>
					<s n="168" xml:lang="la" type="auto">Loca scripturae.</s>
					<s n="169" xml:lang="la" type="auto">Qui administrent, Acto. 6.</s>
					<s n="170" xml:lang="la" type="manual">Ita in nostris ecclesiis.</s>
					<s n="171" xml:lang="la" type="auto">De his in libro De functione episcoporum.</s>
				</p>
				<p>
					<s n="172" xml:lang="la" type="auto">Haec de his ita sentimus in ecclesiis nostris.</s>
					<s n="173" xml:lang="la" type="auto">Adhortor autem tuam pietatem, ut pergas, iuves.</s>
					<s n="174" xml:lang="la" type="auto">Ideo dona tibi data.</s>
					<s n="175" xml:lang="la" type="auto">Memineris verborum domini etc.</s>
				</p>
				<p>
					<s n="176" xml:lang="la" type="auto">Intelligis, quantum expectes utilitatem, quam uberem fructum.</s>
					<s n="177" xml:lang="la" type="auto">Nec grave.</s>
					<s n="178" xml:lang="la" type="auto">Aderit, qui dixit.</s>
					<s n="179" xml:lang="la" type="auto">Sunt exempla, quae animant; quanta pertulit Moses; quot regna peragravit Paulus; quem horrent laborem sanguinarii milites, quo imperatoribus res confectas dent in manus.</s>
					<s n="180" xml:lang="la" type="auto">Nos autem summo imperatori militamus, Christo.</s>
					<s n="181" xml:lang="la" type="auto">Ac in summo discrimine haec una ratio eluctandi.</s>
					<s n="182" xml:lang="la" type="auto">Si patriae multa debemus, maxime reformationem, per quam servabitur.</s>
				</p>
				<p>
					<s n="183" xml:lang="la" type="auto">Communica cum clarissimo d. <persName>Ioanne Fuchsio</persName> et caeteris pietati faventibus.</s>
					<s n="184" xml:lang="la" type="auto">Dominus Iesus servet vos omnes!</s>
				</p>
			</div>
		</body>
	</text>
</TEI>
