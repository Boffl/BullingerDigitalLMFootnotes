<TEI xmlns="http://www.tei-c.org/ns/1.0" xml:id="file11955" type="Brief" source="HBBW" n="1908">
	<teiHeader xml:lang="de">
		<fileDesc>
			<titleStmt>
				<title subtype="file">Celio Secondo Curione / Lausanne AN Heinrich Bullinger, 6. Mai 1544</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Salutem per Christum Iesum.</s>
				</p>
				<p>
					<s n="2" xml:lang="la" type="auto">Heri, patrone mi semper colende, Bibliorum opus illud insigne accepi et literas legi tuas, quibus lectis varie sum affectus, gaudio primum, quod viderem virum summum non eruditione modo, verumetiam sanctimonia, ad me tanta cum humanitate facilitateque scribere, ut nihil humanius aut facilius cogitari queat.</s>
					<s n="3" xml:lang="la" type="auto">Deinde dolore non mediocriter vexatus, cum tempus literarum cognovi; literę enim tuę, quas tu 2. decembris perscripseras<note xml:id="fn2" type="footnote" n="2">Siehe oben Anm. 1.</note>, quinta tandem maii nobis redditę fuerunt.</s>
					<s n="4" xml:lang="la" type="auto">Hic quid me cogitasse censes?</s>
					<s n="5" xml:lang="la" type="auto">Omnia, quę homines solent.</s>
					<s n="6" xml:lang="la" type="auto">Ante quinque menses dubitabat d. Bullingerus, viveres necne; quid nunc missis ad te cum literis tum muneribus faciet?</s>
					<s n="7" xml:lang="la" type="auto">Vivum si intelligit te esse nec tantę humanitati liberalitatique respondisse, quid nisi rusticum, immemorem, ingratum cogitabit?</s>
					<s n="8" xml:lang="la" type="auto">Haec me vehementer torserunt et torquebunt, donec abs te meas acceptas literas<note xml:id="fn3" type="footnote" n="3"><persName>Curione</persName> meint den vorliegenden Brief.</note> intellexero.</s>
					<s n="9" xml:lang="la" type="auto">Primum igitur, quod me annum integrum totum silere scripsisti, ostendit tibi meas literas redditas non fuisse; nam mense novembri, ni fallor, ad te scripsi diligenter.</s>
					<s n="10" xml:lang="la" type="auto">Post illud vero tempus nec ad te nec ad alium quenquam<pb type="edition" next="232"/> scripsi, quoniam annus fere totus me male habuit humoris a capite defluxu quodam pernitioso, a quo ne nunc quidem sum liber.</s>
					<s n="11" xml:lang="la" type="auto">Ita domino videtur ut in <placeName>Italia</placeName> per antichristum<note xml:id="fn5" type="footnote" n="5">Gemeint ist hier wohl der Papst bzw. die Inquisition.</note>, sic nunc per corporis aegritudines fidem nostram exercere, ut de vita illa futura atque beata serio cogitemus.</s>
					<s n="12" xml:lang="la" type="auto">Idcirco te a memoria nostra vel tantillum recessisse cogitare non debes; tanta enim est magnitudo tuorum erga me meritorum, ut, nisi omnium, qui vivunt, ingratissimus esse et haberi velim, tui oblivisci non possim.</s>
					<s n="13" xml:lang="la" type="auto">Vel nunc, quas gratias muneri praeclarissimo sanctissimoque pares, ut alia innumerabilia omittam, tibi vel agere possim vel referre?</s>
					<s n="14" xml:lang="la" type="auto">Ignosces igitur infancię meae et rusticitati; tua charitas ista eximia condonabit.</s>
				</p>
				<p>
					<s n="15" xml:lang="la" type="auto"><persName>Beatus Comes</persName><note xml:id="fn6" type="footnote" n="6"><persName>Béat Comte</persName>.</note> me tuo nomine salutavit - hesterno ego die illum, ut adscripseras, et de libro, quem ad eum misisti,<note xml:id="fn7" type="footnote" n="7"><persName>Béat Comte</persName> hatte, wie aus seiner Antwort an Bullinger vom 7. Mai 1544 (unten <ref target="file11956">Nr. 1909</ref>) hervorgeht, Bullingers Schrift gegen Cochläus (oben <ref target="file11885">Nr. 1839</ref>, Anm. 3) erhalten. Diese Sendung kann allerdings in Bullingers Brief vom Dezember noch nicht angekündigt worden sein.</note> certiorem fecit - addiditque se habere, qui literas ferat, si velim dare.</s>
					<s n="16" xml:lang="la" type="auto">Quare statim haec pauca scripsi, quę tu boni consules.</s>
					<s n="17" xml:lang="la" type="auto">Alias plura; nunc occasionem istam brevem omittere nolui.</s>
				</p>
				<p>
					<s n="18" xml:lang="la" type="auto">Vale, mi patrone, per Iesum Christum, dominum nostrum, et ora patrem pro me.</s>
					<s n="19" xml:lang="la" type="auto">Salutabis familiam tuam totam et istos optimos fratres.</s>
					<s n="20" xml:lang="la" type="auto">Tibi puella una nata est<note xml:id="fn9" type="footnote" n="9">Gemeint ist Veritas, geb. am 27. März 1543; s. <bibl>HBD</bibl> 32, 1-3.</note> et mihi altera<note xml:id="fn10" type="footnote" n="10">Angela, geboren am 15. September 1543; s. <hi>Kutter,</hi> <persName>Curione</persName> 259.</note>; dominus utrique sit pater.</s>
				</p>
				<p>
					<s n="21" xml:lang="la" type="auto"><placeName>Lausanne</placeName>, 6. maii 1544.</s>
				</p>
				<p>
					<s n="22" xml:lang="la" type="auto">Tuus <persName ref="p7454">Coelius Secundus Curio</persName>.</s>
				</p>
				<p>
					<note type="address">[Adresse auf der Rückseite:]</note>
					<s n="23" xml:lang="la" type="auto">D. Heynrico Bullingero, viro in theologia christiana principi, antistiti Tigurino sanctissimo atque vigilantissimo, michi semper observandissimo.</s>
					<s n="24" xml:lang="la" type="auto">Tiguri.</s>
				</p>
			</div>
		</body>
	</text>
</TEI>
