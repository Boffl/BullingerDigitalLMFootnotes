<TEI xmlns="http://www.tei-c.org/ns/1.0" xml:id="file10638" type="Brief" source="HBBW" n="600">
	<teiHeader xml:lang="de">
		<fileDesc>
			<titleStmt>
				<title subtype="file">Berchtold Haller / [Bern] AN Heinrich Bullinger, 24. Juni 1535</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="de">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Tibi soli.</s>
					<s n="2" xml:lang="la" type="auto">Tibi soli.</s>
				</p>
				<p>
					<s n="3" xml:lang="la" type="auto">S.</s>
					<s n="4" xml:lang="de" type="auto">Ich muͦß min nott dir als minem getrüwsten bruͦder anzeigen.</s>
					<s n="5" xml:lang="de" type="auto">Ich hab dir meer<note xml:id="fn1" type="footnote" n="1">öfter (<bibl>Grimm</bibl> VI 1881).</note> gschriben von miner hernia, wiewol ich, solang ich sy gehept, wenig schmerczen erlitten.</s>
					<s n="6" xml:lang="de" type="auto">Jedoch hett si sich gmeeret für und für, das hett weder her <persName>Fricz</persName> sälig<note xml:id="fn2" type="footnote" n="2"><persName>Hans Frick (Fritz)</persName>.</note> noch meister <persName>Jacob</persName> sälig<note xml:id="fn3" type="footnote" n="3"><persName>Jakob Spreng</persName>.</note> noch m[eister] <persName>Ruͦdolf</persName><note xml:id="fn4" type="footnote" n="4"><persName>Rudolf Weber</persName>.</note> nitt mögen weeren.</s>
					<s n="7" xml:lang="de" type="auto">Nun ists mir jecz darzuͦ kummen, das ich übel besorg, ich werde der kilchen mitt predigen nimmen mögen forston, dann ich jecz 14 tag ein streng ruggenwee, darnach 14 tag ein grüselich schniden und grimmen <foreign xml:lang="la">per omnia viscera et intestina</foreign> erlitten, daß ich dess tods was erwarten, <foreign xml:lang="la">et ita crevit hernia, ut ferme magnitudine capiti meo adsimiletur,</foreign> wiewol jecz nach der kranckheit sich wider gelassen und gmindret.</s>
					<s n="8" xml:lang="de" type="auto">Man hett ouch mir den kanczel amm ingang muͤßen wyter machen, daß je alle min not in gheim für rat kummen, dess unsern [!] herren, als mir gsagt, übel erschrocken und bedacht, mir die burde ettlichermasß ze lichteren.</s>
					<s n="9" xml:lang="de" type="auto">Dann gott weist wol min muͤy und arbeit, so ich über mins libs vermögen getragen und mich lassen usßnüczen biß uffs hinderest.</s>
				</p>
				<p>
					<s n="10" xml:lang="de" type="auto">Indem, wie <persName>Francz</persName><note xml:id="fn5" type="footnote" n="5"><persName>Franz Kolb</persName>.</note> nimmen predigen mag in keiner kilchen, ich jecz uff dem wäg, habend min herren mich zum ersten, aber vor aller kranckheit, bschickt und wellen wissen von mir, an wän ich inen rati zuͦ einem predicanten.</s>
					<s n="11" xml:lang="de" type="auto">Hattend <persName>Caspar</persName><note xml:id="fn6" type="footnote" n="6"><persName>Kaspar Megander</persName>.</note> und ich unß vereinbaret, biß zuͦ herbst Franczen ze versähen<note xml:id="fn7" type="footnote" n="7">vertreten (<bibl>Grimm</bibl> XII/I 1243).</note>, daby bleib es dozemal.</s>
					<s n="12" xml:lang="de" type="auto">Nun aber ich so gar ingfallen<note xml:id="fn8" type="footnote" n="8">schwach geworden (vgl. <bibl>Grimm</bibl> III 170).</note>, habend si <persName>Caspam</persName> ouch beschickt, glyche meinung gefraget, hat er kein antwurt wellen gen, sunder sich genummen, zuͦ mir zuͦ verdencken<note xml:id="fn9" type="footnote" n="9">mit mir zu Rate zu gehen (vgl. <bibl>SI</bibl> XIII 658. 677f).</note> und morndis<note xml:id="fn10" type="footnote" n="10">tags darauf (<bibl>SI</bibl> IV 420f).</note> dem rat antwurten.</s>
					<s n="13" xml:lang="de" type="auto">Also sind <persName>Casper</persName> und ich einß worden, Rellicanum ze presentieren, der frum und gelert gnug, wenn nun das gspräch<note xml:id="fn11" type="footnote" n="11">Siehe oben <ref target="file10620">Nr. 582</ref>, Anm. 23.</note> in unser grossen kilchen gnuͦgsam wär <foreign xml:lang="la">(quamvis hic timeam, quod prius ab uno nunc ad votum contingat).</foreign></s>
				</p>
				<p>
					<s n="14" xml:lang="de" type="auto"><pb type="edition" next="249"/>Denne habend wir ein im Nidersibental presentiert, <persName>Petrus Conzenus</persName>, alias Cuͦncz, ist nitt ungschickt, eins großen ansähens, wol gfrünt<note xml:id="fn13" type="footnote" n="13">hat einflußreiche Verwandte oder Freunde (<bibl>SI</bibl> I 1306).</note> und bekant, wol beredt, 10000 lb rich, was mitt mir uff die disputacz gen <placeName>Baden</placeName> gschickt, der wirt jecz die ander wochen hie predigen, wirt man sin gspräch hören.</s>
					<s n="15" xml:lang="de" type="auto">Ist ouch der ersten einer by unß amm evangelio gsin, der das gancz land Nidersibental zuͦ der ghorsame dess globenß vor der disputation gebracht, und noch die besten sind, unangsähen die im Obersibental, die lang rebelles und pontificii sind gsin.</s>
					<s n="16" xml:lang="de" type="auto">Zum dritten habend wir presentiert Meister <persName>Heinrich Möricker</persName> ze Schincznach, dir wolbekant.</s>
					<s n="17" xml:lang="la" type="auto">His coram senatu addidit <persName>Caspar</persName> M. <persName ref="p4107">Ioannem Buchser</persName> in <placeName>Sur</placeName><note xml:id="fn15" type="footnote" n="15"><placeName>Suhr</placeName> (Kt. Aargau).</note>.</s>
					<s n="18" xml:lang="la" type="auto">Iam orabis deum cum ecclesia, ut det, qui sue glorię et ecclesię saluti sint commodissimi.</s>
					<s n="19" xml:lang="de" type="auto">Hab wol verstanden, daß sy mir nitt meer dann zwo predigen werdent zumuten, eine uff den sunentag, die andre in der wochen, und gar ein andere hilff der kilchen thuͦn.</s>
				</p>
				<p>
					<s n="20" xml:lang="de" type="auto">Bitt dich, min bruͦder, wellist erfaren by üwern arczeten, was dietam ich haben soll.</s>
					<s n="21" xml:lang="de" type="auto">Es sind nitt allein intestina in den seckel<note xml:id="fn16" type="footnote" n="16">Gemeint ist der Bruchsack.</note> gfallen, sunder sumen<note xml:id="fn17" type="footnote" n="17">Fett, s. Laurentius <hi>Diefenbach,</hi> Glossarium latino-germanicum mediae et infimae latinitatis, Frankfurt a. M. 1857, S. 566.</note><pb type="edition" next="250"/> oder die feiste<note xml:id="fn18" type="footnote" n="18">Fett.</note> vom necze<note xml:id="fn19" type="footnote" n="19">Gemeint ist das über den Darm herabhängende Bauchnetz (omentum maius).</note>, und was ventositates bringt, weiß aber nitt eigentlich, was dasselb ist, thuͦt mir wee.</s>
					<s n="22" xml:lang="de" type="auto">Ich sorg, ich möge nienarhin meer riten noch gon, also wird ich min Bullinger nimmer meer sähen.</s>
					<s n="23" xml:lang="de" type="auto">Darum lass dich nitt duren<note xml:id="fn20" type="footnote" n="20">reuen, verdrießen (vgl. <bibl>SI</bibl> XIII 1304f).</note>, mich mitt dinem früntlichen schriben ze trösten.</s>
					<s n="24" xml:lang="de" type="auto">Lasß mich antwurt wissen aller dingen.</s>
					<s n="25" xml:lang="de" type="auto">Ich mag jecz nitt mer schriben.</s>
				</p>
				<p>
					<s n="26" xml:lang="la" type="auto">Vale, et si quae sub prelo tua sint, me certiorem facito.</s>
				</p>
				<p>
					<s n="27" xml:lang="la" type="auto">24. iunii anno 35</s>
				</p>
				<p>
					<s n="28" xml:lang="la" type="auto">Lachrimis has finivi.</s>
				</p>
				<p>
					<s n="29" xml:lang="la" type="auto">Tuus quem nosti</s>
				</p>
				<p>
					<s n="30" xml:lang="la" type="auto">B. H.</s>
				</p>
				<p>
					<note type="address">[Adresse auf der Rückseite:]</note>
					<s n="31" xml:lang="de" type="auto">An Meister Heinrich Bullinger, ze Zürich predicanten, sinem insunders günstigen herren und bruͦder.</s>
				</p>
			</div>
		</body>
	</text>
</TEI>
