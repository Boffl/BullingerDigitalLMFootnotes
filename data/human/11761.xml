<TEI xmlns="http://www.tei-c.org/ns/1.0" xml:id="file11761" type="Brief" source="HBBW" n="1716">
	<teiHeader xml:lang="de">
		<fileDesc>
			<titleStmt>
				<title subtype="file">Ambrosius Blarer (Blaurer) / [Konstanz] AN Heinrich Bullinger, 30. Januar 1543</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich ZB</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Extra illa, quę hic leges,<note xml:id="fn1" type="footnote" n="1">Siehe Beilage. -Einen Auszug aus diesen Nachrichten notierte Bullinger stichwortartig auch in Zürich ZB, Ms A 127, 227r. (zuhanden der Obrigkeit?).</note> nihil habeo, quod ad te perscribam, venerande Bullingere, charissime in domino frater, praesertim quum <persName>Erasmus</persName><note xml:id="fn2" type="footnote" n="2"><persName>Erasmus Ritter</persName>; vgl. oben <ref target="file11760">Nr. 1715</ref>, 2-6. 32.</note> hic noster vivę tibi epistolę vice esse possit omnia tibi, quę toto itinere audivit, bona fide narraturus.</s>
					<s n="3" xml:lang="la" type="auto">Certe eiusmodi tęlam ordiri videmus in orbe christiano, unde inevitabilia immineant exitia.</s>
					<s n="4" xml:lang="la" type="auto">Mutuis suis ipsorum gladiis cadent christiani tantisper, dum nullo negocio Turcus<note xml:id="fn4" type="footnote" n="4"><persName>Sultan Suleiman I.</persName></note> rerum nostrarum potiatur.</s>
					<s n="5" xml:lang="la" type="auto">Ah deploratam nostram et omnibus piis perpetuo deplorandam sortem, qui confidenter dissimulatis summis istis periculis, quę omnibus impendent, pro iis crudeliter et plusquam gladiatoriis animis<note xml:id="fn5" type="footnote" n="5"><bibl>Adagia</bibl>, 1, 3 76 (<bibl>LB</bibl> II 140).</note> dimicamus, quę servare nisi communi christianorum hoste prius profligato haudquaquam poterimus.</s>
					<s n="6" xml:lang="la" type="auto">Verum ita est meritum nostrum, qui nihil non prius ducimus vera illa et solida resipiscentia, qua cum domino reditur in gratiam, sine cuius ope frustra et infeliciter succedet, quicquid vel in humanis vel divinis negociis conabimur.</s>
				</p>
				<p>
					<s n="7" xml:lang="la" type="auto">Nos patrem misericordiarum sedulo precemur, ut cum pusillo suo grege in suum nos cęleste regnum quamprimum transferat; hic extra mille mortes et certissima pericula non est, quod porro expectemus, adeo mala malis agglomerari<pb type="edition" next="68"/> summo bonorum omnium dolore quotidie videmus.</s>
					<s n="8" xml:lang="la" type="auto">Appetit atque in foribus est, nihil dubito, magnus dies domini, quo semel celum et terra horrendum in modum concutientur; attollamus igitur capita nostra redemptionem nostram ipsi quoque, quam possimus, accelerantes cumque spiritu et sponsa clamantes: „Veni domine Iesu“ [Apk 22, 20].</s>
					<s n="9" xml:lang="la" type="manual">Amen.</s>
				</p>
				<p>
					<s n="10" xml:lang="la" type="auto">Ille maleferiatus et nescio qua intemperie perpetuo actus C[aspar] S[chwenckfeldus] novos iam iterum libellos spargit adversus creaturistas, ut vocat, ubi gloriam et maiestatem Christi, quam obscurari nostra doctrina affirmat, valde sibi magnifice et fortiter asserere videtur.</s>
					<s n="11" xml:lang="la" type="auto">Ad lantgravium<note xml:id="fn10" type="footnote" n="10"><persName>Philipp von Hessen</persName>.</note> nunc scribit opusculum, cui titulum fecit: <foreign xml:lang="de">„Von der gottlichen herrlichait der menschait Christi in der glorien zeugknuss usß dem newen testament“,</foreign> ubi, quod optimum scribit, secundum nos est nec interim tamen quicquam evincit non esse creaturam, id est non cępisse aliquando nec idem esse, quod deum ipsum, carnem Christi.</s>
					<s n="12" xml:lang="la" type="auto">Multum nihilosecius incommodat nostris ecclesiis sua ista mirabili lubricitate, qua ita se incredibili artificio librat, ut quacunque stringere velis, elabatur.</s>
					<s n="13" xml:lang="la" type="auto">Dominus ecclesiam suam ab hocce cęterisque factiosulis<note xml:id="fn12" type="footnote" n="12">Neubildung zu: factiosus.</note> mature liberet, cui nos, mi venerande et charissime Bullingere, sedulo semper cum omnibus symmystis tuis commenda.</s>
				</p>
				<p>
					<s n="14" xml:lang="la" type="auto">Saluta, quam vales officiose, omnes fratres et amicos, cum primis d. Rostium consulem<note xml:id="fn13" type="footnote" n="13"><persName>Diethelm Röist</persName>.</note> cum uxore<note xml:id="fn14" type="footnote" n="14"><persName>Anna, geb. Adlischwyler</persName>.</note> totaque tua domo, praecipue etiam <persName>R[odolpho] Gvalthero</persName> nostro, cui nec per ocium nec pituitam scribere licuit.</s>
					<s n="15" xml:lang="la" type="auto">Salutant te nostri omnes.</s>
				</p>
				<p>
					<s n="16" xml:lang="la" type="auto">30. ianuarii 1543.</s>
				</p>
				<p>
					<s n="17" xml:lang="la" type="auto">Tuus Amb. Bl.<pb type="scan" next="36r."/></s>
				</p>
				<p>
					<note type="attachment">[Beilage, gedruckt in: <bibl>Blarer BW</bibl> II 171, Nr. 989.]</note>
				</p>
				<p>
					<note type="address">[Adresse auf f. 36v.:]</note>
					<s n="18" xml:lang="la" type="auto">Eximio valde viro d. Heinricho Bullingero, Tiguricensi antistiti, incomparabili amico et fratri suo multum venerando longeque charissimo.</s>
				</p>
			</div>
		</body>
	</text>
</TEI>
