<TEI xmlns="http://www.tei-c.org/ns/1.0" xml:id="file11896" type="Brief" source="GR-I" n="47">
	<teiHeader xml:lang="de">
		<fileDesc>
			<titleStmt>
				<title subtype="file">Johannes Comander / Chur an Heinrich Bullinger, 19. Februar [1544]</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Graciam et misericordiam a Domino.</s>
					<s n="2" xml:lang="la" type="auto">Literas humanitatis tuae, quamvis non suo tempore redditas, accepi, carissime Bullingere, quibus me hortaris, ne officio sive vocationi meae renuntiem et ne oviculas Christi curae meae concreditas temere deseram.</s>
					<s n="3" xml:lang="la" type="auto">De his multis verbis esset agendum; sed vires mihi non sunt, nec ad scribendum prae aegritudine capitis aptus sum.</s>
					<s n="4" xml:lang="la" type="auto">Haec igitur prima caussa est, quod huic vocationi deinceps penitus impar sum, effoetus fere omnibus viribus; nam curis et laboribus referta vires meas longe superat.</s>
					<s n="5" xml:lang="la" type="auto">Alia caussa: ante annos sex, quum me pensionariis nebulonibus opponerem pro concione, prout officium meum exigebat, illorum rabiem in me concitaveram, ut de sacerdotiolo meo, quod alias exile erat et tenue, in singulos annos 33 aureos Renenses decerperent.</s>
					<s n="6" xml:lang="la" type="auto">Ego hucusque toleravi iniuriam hanc; sed interim, quantum decerpserunt, tantum de meis et uxoris me bonis assuere coactus sum, adeo ut, si diutius ferendum fuisset, liberi mei post obitum meum ad mendicitatem redacti exularent.</s>
					<s n="7" xml:lang="la" type="auto">Tamen antequam molirer quippiam, senatui paupertatem meam et propositum meum indicavi, qui auctarium 20 aureos in singulos annos addiderunt.</s>
					<s n="8" xml:lang="la" type="auto">Ego, his contentus et quia tumbae proximus, diem Domini in vocatione hac expectabo.</s>
					<s n="9" xml:lang="la" type="auto">Caeterum collega meus, frater dilectissimus, gravi affectus iniuria, ut tibi coram expositurus est, indeque offensus, ut renuntiare proposuerit et in animo suo firmiter statuerit.</s>
					<s n="10" xml:lang="la" type="auto">Rogo igitur atque obsecro charitatem tuam, ut illum dehorteris et a proposito suo, quantum potueris, absterreas; nam ego, nisi Deus meliorem valetudinem daturus sit, quasi defunctus reputandus sum, et ipso recedente ecclesia in totum destituta esset.</s>
					<s n="11" xml:lang="la" type="auto">Cetera ipse tecum enarrabit.</s>
					<s n="12" xml:lang="la" type="auto">Vale.</s>
					<s n="13" xml:lang="la" type="auto">Ex Rhetiae Curia, 18. Februarii 44.</s>
				</p>
				<p>
					<s n="14" xml:lang="la" type="auto">Tuus Ioannes Comander.</s>
				</p>
				<p>
					<s n="15" xml:lang="la" type="auto">Pio et docto Tigurinae urbis antistiti magistro Heinricho Bullingero, fratri suo in Domino charissimo.</s>
				</p>
			</div>
		</body>
	</text>
</TEI>
