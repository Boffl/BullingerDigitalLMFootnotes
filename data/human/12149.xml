<TEI xmlns="http://www.tei-c.org/ns/1.0" xml:id="file12149" type="Brief" source="CO-XII" n="622">
	<teiHeader xml:lang="de">
		<fileDesc>
			<titleStmt>
				<title subtype="file">s.n. / Z체rich an s.n. / [Neuenburg], 12. M채rz 1545</title>
			</titleStmt>
			<publicationStmt>
				<authority>Universit채t Z체rich</authority>
				</publicationStmt>
			<sourceDesc>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratiam et vitae innocentiam a Domino.</s>
					<s n="2" xml:lang="la" type="auto">Vestras, fratres carissimi, scriptas 22. Februarii circa Martii principium accepimus, ac ingenue fatemur nos eadem de re et ante mensem alteras a vobis missas recepisse.</s>
					<s n="3" xml:lang="la" type="auto">Quod vero ad priores illas non respondimus, non aliud fuit in causa quam quod sero nimis nobis essent redditae, ut suspicaremur totum negotium apud vos confectum esse prius quam nostrae ad vos perferrentur.</s>
					<s n="4" xml:lang="la" type="auto">Nunc vero, quum audimus nostram sententiam etiamnum exspectari, paucula haec damus.</s>
					<s n="5" xml:lang="la" type="auto">Neque enim pluribus in re tantula opus esse arbitramur.</s>
					<s n="6" xml:lang="la" type="auto">Non alium modum, non aliam rationem servamus in censendis doctrinis et moribus ministrorum, quam illam ipsam quam vos quoque exercetis.</s>
					<s n="7" xml:lang="la" type="auto">Quotannis semel et iterum ex agro et urbe in synodum coeunt ecclesiarum ministri omnes.</s>
					<s n="8" xml:lang="la" type="auto">Praesident coetui sacro delecti ex ministris et magistratibus.</s>
					<s n="9" xml:lang="la" type="auto">Initium fit ab invocatione numinis.</s>
					<s n="10" xml:lang="la" type="auto">Deinde recitatur catalogus fratrum omnium ac quaestio fit de absentibus.</s>
					<s n="11" xml:lang="la" type="auto">Hinc obstringunt se dato sacramento ad praedicationem evangelii sinceram, si qui nuper ad ministerium sacrum vocati sunt.</s>
					<s n="12" xml:lang="la" type="auto">Postea disserit praecipuus ecclesiae minister de doctrina et vita episcoporum sive ministrorum, qualis esse debeat.</s>
					<s n="13" xml:lang="la" type="auto">Hortatur, quisque in censendis fratribus iudicium sequatur, non affectum, primusque omnium egreditur finito sermone.</s>
					<s n="14" xml:lang="la" type="auto">Quo egresso mox praesidum unus vicinos interrogat quid norint in fratre quod offendat aut unde impediatur aedificatio ecclesiae?</s>
					<s n="15" xml:lang="la" type="auto">Hic ergo vita et doctrina eius discutitur.</s>
					<s n="16" xml:lang="la" type="auto">Quod si laude dignum aliquid gessit, revocatur et instigatur ut pergat.</s>
					<s n="17" xml:lang="la" type="auto">Sin peccavit in aliquo, auditur an peccatum agnoscat, quomodo excuset, aut quid respondeat.</s>
					<s n="18" xml:lang="la" type="auto">Deinde consultatur, audita illius responsione, illoque rursus egresso, quid illi nomine coetus iniungatur.</s>
					<s n="19" xml:lang="la" type="auto">Ita fit inquisitio viritim etc.</s>
					<s n="20" xml:lang="la" type="auto">Hunc morem habuit ecclesia nostra iam multis ab annis, suffulta in boc certis scripturae locis et veterum exemplis.</s>
					<s n="21" xml:lang="la" type="auto">In usu enim ante mille annos fuisse coetus buiusmodi sacros et censuras ministrorum ecclesiasticas ipsa satis arguunt Iustiniani Caesaris scripta, ut nihil aliud dicamus.</s>
					<s n="22" xml:lang="la" type="auto">Sed et fructus et utilitatis indo plurimum dimanat et ad ecclesiam nostram, ut non dubitemus Deum huic instituto nostro benigne favere, ac quod bonum est a fonte omnis boni manare.</s>
				</p>
				<p>
					<s n="23" xml:lang="la" type="auto">Bonus ille frater qui conclusiones collegit multa de caritate disserit.</s>
					<s n="24" xml:lang="la" type="auto">Efficiat ergo ut valeat apud ipsum caritas, et hactenus sese fratribus omnibus, censendi modum in omnibus ecclesiis approbantibus, impendat ipsiusque censurae subiaceat.</s>
					<s n="25" xml:lang="la" type="auto">Si causam habet bonam, laudem feret a fratribus.</s>
					<s n="26" xml:lang="la" type="auto">Sin malam, amicam audiat admonitionem et fraternam correptionem.</s>
					<s n="27" xml:lang="la" type="auto">De qua sapiens, vulnera, inquit, amici suaviora sunt osculis hypocritae.</s>
					<s n="28" xml:lang="la" type="auto">Videmus optimos quosque non raro iuri suo cessisse, saltem ut sese impenderent fratribus iisque inservirent.</s>
					<s n="29" xml:lang="la" type="auto">Ergo ut donemus illum ius habere sui consilii, talem tamen se exhibeat nobis omnibus, quales sese fratribus dedisse sanctissimos legimus viros.</s>
					<s n="30" xml:lang="la" type="auto">Imo oramus bonum illum fratrem, ne valeat apud illum nostra admonitio et postulatio fidelis.</s>
					<s n="31" xml:lang="la" type="auto">Omnia inter sanctos ad aedificationem ordine fiunt iusto et decoro.</s>
				</p>
				<p>
					<s n="32" xml:lang="la" type="auto">Commendamus nos et nostras ecclesias vestris piis precibus, et oramus ut semper nos caritate sincera complecti pergatis.</s>
					<s n="33" xml:lang="la" type="auto">Nam diligimus vos dilectione vera et ex animo.</s>
					<s n="34" xml:lang="la" type="auto">Dominus Iesus servet vos.</s>
				</p>
				<p>
					<s n="35" xml:lang="la" type="auto">Adiecimus his quae praeteritis diebus scripsimus contra Lutheri contumelias, calumnias, convicia et condemnationem.</s>
					<s n="36" xml:lang="la" type="auto">Germanice scripsimus, <persName ref="p8011" cert="high">Gualtherus</persName> fecit latina.</s>
					<s n="37" xml:lang="la" type="auto">Valete, fratres dilecti et colendi.</s>
				</p>
				<p>
					<s n="38" xml:lang="la" type="auto">Tigurii XII. Martii 1545.</s>
				</p>
				<p>
					<s n="39" xml:lang="la" type="auto">Vestri ex animo pastores, lectores ac ministri omnes Tigurinae ecclesiae.</s>
				</p>
				<p>
					<s n="40" xml:lang="la" type="auto">Fidelibus Christi et ecclesiae Neocomensis pastoribus et ministris, dilectis et colendis fratribus.</s>
				</p>
			</div>
		</body>
	</text>
</TEI>
