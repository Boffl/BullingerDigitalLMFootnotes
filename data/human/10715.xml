<TEI xmlns="http://www.tei-c.org/ns/1.0" xml:id="file10715" type="Brief" source="HBBW" n="677">
	<teiHeader xml:lang="de">
		<fileDesc>
			<titleStmt>
				<title subtype="file">Bartholomäus Bertlin / [Waltenhofen] AN Heinrich Bullinger, 14. November 1535</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratiam et pacem a domino.</s>
				</p>
				<p>
					<s n="2" xml:lang="la" type="auto">Magnas tibi habeo agoque gratias, doctissime Bullingere, qui me ignotum indoctumque iuxta non solum litteris<note xml:id="fn1" type="footnote" n="1">Nicht erhalten.</note> verum et donis piis eruditis catholicisque honoraris<note xml:id="fn2" type="footnote" n="2">Bullinger hatte <persName>Bertlin</persName> vermutlich einige seiner Werke, um die dieser im Frühjahr 1535 gebeten hatte (vgl. oben <ref target="file10617">Nr. 579</ref>, 8-17), zugeschickt.</note>.</s>
					<s n="3" xml:lang="la" type="auto">Video, sentio, imo habeo verum ardentem christianum arnorem tuum, quo flagras in omnes veri studiosos, quorum hoc seculo plurimi vocati, pauci, ut evangelice dicam cum Christo, vero electi<note xml:id="fn3" type="footnote" n="3">Mt 22, 14.</note>.</s>
					<s n="4" xml:lang="la" type="auto">Magnas, inquam, tibi ago gratias, non tam meo nomine quam aliorum fratrum, quorum plures nobiscum sunt, de te tuisque sanctis lucubrationibus querentes, adsiduo legentes spiritusque sancti charismata in te diffusa venerantes.</s>
					<s n="5" xml:lang="la" type="auto">Quare age perge, vir dei, divino spiritu adflatus reliquas sacrosanctas scripturas simili fide, diligentia dexteritateque enarrare elucidareque.</s>
				</p>
				<p>
					<s n="6" xml:lang="la" type="auto"><pb type="edition" next="425"/>Easque que in divi Pauli epistolas enarrationes absolvisti<note xml:id="fn4" type="footnote" n="4">Seit <persName>Bertlins</persName> Anfrage vom 6. Mai 1535 (oben <ref target="file10617">Nr. 579</ref>) hatte Bullinger Kommentare zum Galater-, Epheser-, Philipper- und Kolosserbrief herausgegeben (vgl. <bibl>HBBibl</bibl> I 72).</note>, cura ut habeam, hoc nostro Petro<note xml:id="fn5" type="footnote" n="5">Unbekannt.</note> pretium diligentissime numerante.</s>
					<s n="7" xml:lang="la" type="auto">Sed quid precium, nummis quibus venditur?</s>
					<s n="8" xml:lang="la" type="manual">Ceterum ne prorsus ingratus, donorum immemor ac totus inhumanus videar, humanissime vir, linulum hoc - cur enim alio nomine digner tam tenue munusculum? - coniugi tuę<note xml:id="fn6" type="footnote" n="6"><persName>Anna, geb. Adlischwyler</persName>.</note> castissimę dono mitto<note xml:id="fn7" type="footnote" n="7">Vgl. <persName>Bertlins</persName> Ankündigung des Geschenks am 6. Mai 1535, oben <ref target="file10617">Nr. 579</ref>, 24-27.</note>.</s>
					<s n="9" xml:lang="la" type="auto">Rogo precorque, ut illud boni equique consulas.</s>
					<s n="10" xml:lang="la" type="auto">Anno sequenti, modo Christus vitam faveat, ingens apud nos lini cultura futura, tibi plura domino volente a me transmittentur.</s>
				</p>
				<p>
					<s n="11" xml:lang="la" type="auto">Nihil habeo dignum, quo te possum honorare, preter sincerum animi in te adfectum, amorem adeoque benevolentiam adsiduamque fidelem et constantem pro te tuaque sancta ecclesia ad patrem omnis boni largitorem orationem, quo possis non solum tuę, verum catholice in deo prodesse ecclesię.</s>
					<s n="12" xml:lang="la" type="auto">Hoc illud animi mei estuans desiderium, hii gemitus, Christum testor, hec nostra suspiria.</s>
					<s n="13" xml:lang="la" type="auto">Hec, scio, exaudiet pater dabitque, licet cum tentatione, proventum.</s>
					<s n="14" xml:lang="la" type="auto">Si que extant tua tuorumque in divinas scripturas commentaria, qualiacunque sint, modo catholica, ut hactenus fuere, licet a nuper e terra natis condemnata, cura, ut Petrus ille meus emat.</s>
				</p>
				<p>
					<s n="15" xml:lang="la" type="auto">Vale, patrone mi et omnium sacrarum litterarum studiosorum delitię.</s>
					<s n="16" xml:lang="la" type="auto">Que hic voluit calamus designare, resecui, ne audiar palpo.</s>
				</p>
				<p>
					<s n="17" xml:lang="la" type="auto">Ex nostro domicilio, secunda ante Ottomarum anno etc. 35.</s>
				</p>
				<p>
					<s n="18" xml:lang="la" type="auto"><persName ref="p17793">Barptolomaeus Bertlinus</persName>, tuus ad pedes discipulus, ubi humillime sedeo, te audio etiam non presentem.</s>
				</p>
				<p>
					<note type="address">[Adresse auf der Rückseite:]</note>
					<s n="19" xml:lang="la" type="auto">Viro vere docto vereque pio Heinricho Bullingero, ecclesię Tigurinę episcopo vero probatissimoque, suo domino in Christo venerando.</s>
				</p>
			</div>
		</body>
	</text>
</TEI>
