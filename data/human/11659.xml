<TEI xmlns="http://www.tei-c.org/ns/1.0" xml:id="file11659" type="Brief" source="HBBW" n="1616">
	<teiHeader xml:lang="de">
		<fileDesc>
			<titleStmt>
				<title subtype="file">Heinrich Bullinger / [Zürich] AN Ambrosius Blarer (Blaurer), 29. März 1542</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratiam et pacem a domino.</s>
				</p>
				<p>
					<s n="2" xml:lang="la" type="auto">Expecto miro ardentique desiderio, quid B[ucerus] apud Coloniensem episcopum<note xml:id="fn1" type="footnote" n="1">Erzbischof <persName>Hermann von Wied</persName>.</note> effecerit.</s>
					<s n="3" xml:lang="la" type="auto">Ego, ut ingenue tibi, amicorum intime et fratrum dilectissime, fatear, quod sentio, non credo B[ucerum] ullam ecclesiam rite reformaturum.</s>
					<s n="4" xml:lang="la" type="auto">Caussam rogas: Satis eruditus est adeoque variae eruditionis et felicissimi laboriosissimique ingenii miraculum; sed destituitur clavo, fortitudine iusta et constantia firma.</s>
					<s n="5" xml:lang="la" type="auto">Videtur item nimius esse hominum admirator; nimium propendet eius animus ad compositionem nescio qualem.</s>
				</p>
				<p>
					<s n="6" xml:lang="la" type="auto">Specimina multa aedidit; verum haec ipse melius nosti.</s>
					<s n="7" xml:lang="la" type="auto">Recte ergo putas orandum nobis atque exorandum esse a domino, ut omnes numeros boni catechistae impleat, quod ipsi largiatur dominus etc.</s>
				</p>
				<p>
					<s n="8" xml:lang="la" type="auto"><persName>Schwenkfeldii</persName> foedissimus error in diem magis magisque displicet; nam manifeste deprehendo verbis tantum mutatis universam illam doctrinam <persName>Valentini</persName>, <persName>Apellis</persName> aliorumque monstrorum veluti ex ipsis diaboli faucibus expui in ecclesiam.</s>
					<s n="9" xml:lang="la" type="auto">Quocirca annitor, ut in commentariis nostris, quoties affertur occasio, authoris nomine et persona praeterita ad argumenta quaedam respondeam veritatemque orthodoxam tuear et dolum retegam exitialem.</s>
				</p>
				<p>
					<s n="10" xml:lang="la" type="auto">Placet disputatio <persName>Vadiani</persName> nostri<note xml:id="fn5" type="footnote" n="5"><persName>Vadians</persName> "Pro veritate carnis triumphantis Christi", vgl. oben <ref target="file11656">Nr. 1613</ref>, 30-33 mit Anm. 5.</note> supra modum, atque gaudeo a domino tantum nobis veritatis propugnatorem esse datum.</s>
					<s n="11" xml:lang="la" type="auto">Dominus servet illum nobis diu incolumem.</s>
				</p>
				<p>
					<s n="12" xml:lang="la" type="auto">Partem commentariorum nostrorum in hoc miseram, ut tu atque <persName>Zviccius</persName> noster<note xml:id="fn7" type="footnote" n="7"><persName>Johannes Zwick</persName>.</note> pro illa ingenii vestri felicitate ac pietate libere, quod displiceret, indicaretis; at nunc nimis fortassi benigni estis iudices omnia mea boni consulentes.</s>
					<s n="13" xml:lang="la" type="auto">Iterum ergo atque iterum hortor, ut [li]bere adhuc [m]oneatis, si quid videbitur admonendum etc.<pb type="edition" next="63"/></s>
				</p>
				<p>
					<s n="14" xml:lang="la" type="auto">Schedam deliberationis doctorum Saxoniae accepi et legi libens; nam perplacet, quod se tandem ex implicatissima illa compositione<note xml:id="fn9" type="footnote" n="9">Gemeint sind die am <placeName>Regensburger</placeName> Religionsgespräch 1541 verglichenen Artikel.</note> extricarunt cernentes ex ea plus litium quam solidae concordiae oriturum.</s>
					<s n="15" xml:lang="la" type="auto">Deo laus et gloria!</s>
				</p>
				<p>
					<s n="16" xml:lang="la" type="auto">Vidi praeterea fragmentum orationis a Gallorum regis legato<note xml:id="fn10" type="footnote" n="10"><persName>François Olivier</persName>, Gesandter des französischen <persName>Königs Franz I.</persName></note> in comitiis habitae<note xml:id="fn11" type="footnote" n="11">Zur Rede <persName>Oliviers</persName> am Reichstag zu <placeName>Speyer</placeName> s. oben <ref target="file11656">Nr. 1613</ref>, Anm. 16.</note> et video regem istum regem esse facie impudentem ac intelligentem aenigmata; non nunc disputo de ipsa re, quam consultatione sua proposuit<note xml:id="fn13" type="footnote" n="13"><persName>Olivier</persName> empfahl im Namen des Königs eine eher defensive als aggressive Haltung den Türken gegenüber, die sich mehr auf Verteidigung und Befestigung gefährdeter Städte als auf einen Angriffskrieg konzentrierte.</note>, utilis ne an inutilis futura sit Germaniae; de consilio loquor et fine, ad quem rex iste spectat.</s>
					<s n="17" xml:lang="la" type="auto">Suspicantur plerique, quibus regis consilia forte perspectiora sunt quam mihi, praeterito paschae festo<note xml:id="fn14" type="footnote" n="14">9. April 1542.</note> et ineunte maio regem exercitus ducturum contra caesarem<note xml:id="fn15" type="footnote" n="15"><persName>Karl V.</persName></note> et vi invasurum <placeName>Mediolanum</placeName>.</s>
				</p>
				<p>
					<s n="18" xml:lang="la" type="auto">Certe Helvetiorum 1600 abducit, quos Taurino praesidii vice imponat<note xml:id="fn16" type="footnote" n="16">Siehe dazu unten Anm. 19.</note>.</s>
					<s n="19" xml:lang="la" type="auto">Contra quem?</s>
					<s n="20" xml:lang="la" type="auto">Obsecro.</s>
					<s n="21" xml:lang="la" type="auto">Quid opus his praesidiis?</s>
					<s n="22" xml:lang="la" type="auto">Si adeo favet Germaniae, cur hanc camarinam movet?</s>
					<s n="23" xml:lang="la" type="auto">Abduxit Berenlingerus, ammannus <placeName>Uriensis</placeName>, aliquot milites pontifici militaturus.</s>
					<s n="24" xml:lang="la" type="auto">Quid futurum sit, ignoro.</s>
					<s n="25" xml:lang="la" type="auto">Aiunt istos in marchiam proficisci Anchonitanam.</s>
					<s n="26" xml:lang="de" type="auto">Der tüfel ist guot imm spyl.<pb type="scan" next="181v."/></s>
					<s n="27" xml:lang="la" type="auto">Metuo, ne artibus, sutelis et per proditionem multa ingerantur inter principes.</s>
				</p>
				<p>
					<s n="28" xml:lang="la" type="auto">Quid nostri agant aut quid in his turbis sibi fatiundum statuerint, intelliges ex apographo<note xml:id="fn20" type="footnote" n="20">Gemeint ist offenbar das Schreiben vom 18. März, mit dem Zürich die eidgenössischen Orte aufgefordert hatte, den unbewilligten Kriegsdienst bei fremden Herren zu unterbinden (Zürich StA, B IV 13, 34); vgl. <bibl>EA</bibl> IV/1d 119 n und 126 zu n.</note>, quod tibi mitto; sed vide, ne illud nisi fidelissimis veniat in<pb type="edition" next="64"/> manus.</s>
					<s n="29" xml:lang="la" type="auto">Ago tibi gratias maximas pro tua fide et diligentia; video enim, quanti me fatias, qui propria manu in mei gratiam tot exscripse[ris].</s>
					<s n="30" xml:lang="la" type="auto">Oro autem, ut ea mihi communices porro, quae a fid[is] amicis vel ab <placeName>Augusta</placeName> vel a <placeName>Spira</placeName> acceperis et vera esse putaveris.</s>
					<s n="31" xml:lang="la" type="auto">Quod si vicissim a me postulaveris, quod meae poterunt praestare viriculae, totus tuus ero.</s>
				</p>
				<p>
					<s n="32" xml:lang="la" type="auto">Vale.</s>
					<s n="33" xml:lang="la" type="auto">29. martii 1542.</s>
				</p>
				<p>
					<s n="34" xml:lang="de" type="auto">Zeychnend mir, welchs wer der letst bogen in Mattheo syn, so kan ich üch die andren hernach schicken.</s>
				</p>
				<p>
					<s n="35" xml:lang="la" type="auto">Tuus H. Bullingerus.</s>
				</p>
				<p>
					<note type="address">[Adresse darunter:]</note>
					<s n="36" xml:lang="la" type="auto">Domino <persName>Ambrosio</persName> suo <persName>Blaurero</persName>, fratri longe charissimo.</s>
				</p>
			</div>
		</body>
	</text>
</TEI>
