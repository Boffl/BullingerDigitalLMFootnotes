<TEI xmlns="http://www.tei-c.org/ns/1.0" xml:id="file11471" type="Brief" source="AB-V" n="2416">
	<teiHeader xml:lang="de">
		<fileDesc>
			<titleStmt>
				<title subtype="file">Heinrich Bullinger / Zürich an Bonifacius Amerbach, 6. November 1540</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Basel UB</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratiam et uitae innocentiam a Domino.</s>
					<s n="2" xml:lang="la" type="auto">Mitto hic tibi, uir clarissime, munusculum chartaceum, opuscula quaedam mea: alterum de verbo dei et ministris eius, alterum de origine erroris simulachrorum et missae conscriptum, non quo te doceam, uirum alioqui doctissimum et per orbem celeberrimum, sed ut gratitudinis ac amoris erga te mei uel aliquod apud te existat monimentum.</s>
				</p>
				<p>
					<s n="3" xml:lang="la" type="auto">Praeterita enim aestate Britannus quidam adolescens nobilis meo nomine a te postulabat Romanae uetustatis nomismata; cui tam facilem te praebebas, ut primum quidem catalogum uetustatis illius manu propria conscriberes, deinde uero nummos ipsos, quos petebam, aureos, argenteos et aereos mitteres, illud insuper adijciens, totum te alioqui nobis esse obstrictum paratumque et in maioribus gratificari.</s>
					<s n="4" xml:lang="la" type="auto">Pro illa insigni tua humanitate nondum ullis litteris datis gratias egi, nunc uero maximas ago et me totum tibi ut amicum syncerum offero ac dedo.</s>
					<s n="5" xml:lang="la" type="auto">Pignus et arrhabonem addo M. <persName ref="p18631" cert="high">Agrippae</persName> et <persName ref="p16781" cert="high">C. Marii</persName> VII cos. imagines, hoc in nummo argenteo expressas; quarum altera huius aliquid (quamuis obscurius) refert, quod de <persName ref="p16781" cert="high">Marii</persName> authoritate scriptores produnt historiae, militem, qui caesum ueniebat <persName ref="p16781" cert="high">Marium</persName>, seueritate siue maiestate uultus eius fuisse a crudeli et indigno facinore repressum.</s>
				</p>
				<p>
					<s n="6" xml:lang="la" type="auto">Haec autem mea qualiacunque pro tua humanitate a tui studiosissimo accipe, diligentem syncera charitate dilige, uiue et uale, vir colendissime et amice dilectissime.</s>
					<s n="7" xml:lang="la" type="auto">Tiguri VI Nouembris.</s>
					<s n="8" xml:lang="la" type="auto">Anno domini MDXL.</s>
					<s n="9" xml:lang="la" type="auto">Heinrychus Bullingerus totus et ex animo tuus.</s>
				</p>
			</div>
		</body>
	</text>
</TEI>
