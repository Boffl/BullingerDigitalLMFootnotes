<TEI xmlns="http://www.tei-c.org/ns/1.0" xml:id="file11588" type="Brief" source="VBS" n="1186">
	<teiHeader xml:lang="de">
		<fileDesc>
			<titleStmt>
				<title subtype="file">Joachim Vadian (von Watt) / St. Gallen AN Heinrich Bullinger, 13. Juli [1541]</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Cum idoneum nuntium nactus essem nec haberem tamen fere quicquam, quod scriberem, non potui tamen ad te, quocum scribendo colloqui ac velut commentari videor, quin scriberem intermittere.</s>
					<s n="3" xml:lang="la" type="auto">Huic caussae et haec accessit, ut tuas elicerem, quas nuperis literis tuis nobis promisisti.</s>
					<s n="4" xml:lang="la" type="auto">Audimus hic rumore satis firmo, Pannoniam alteram flagrare bello longe peiori, quam vulgus sentit; venisse autem Ratisbonam cursu publico Ferdinandum et supplicem implorasse cum fratrem Caesarem, tum ordines reliquos.</s>
					<s n="5" xml:lang="la" type="auto">Praepropera illius consilia parum ei hactenus auspicata fuere.</s>
					<s n="6" xml:lang="la" type="auto">De clade vero accepta et luxato illius exercitu multa fama est, et quia Turcica manus ingens nostris imminet nec, cautis satis nec fortibus, veremur, ne deterrima futura sint, quae erunt postrema.</s>
					<s n="7" xml:lang="la" type="auto">De Praga quod scribis et ego admonebam, certum est, et prodigii loco habent Bohemi omnes.</s>
					<s n="8" xml:lang="la" type="auto">Nam et tabula illa legum constitutionumque regni totius, quam vulgo die Landtafell vocant, liber, inquam, sacro illis sanctus habitus atque ideo in archivo regiae arcis asservatus, et ipse incendio absumptus est.</s>
					<s n="9" xml:lang="la" type="auto">Et nuperrime argentifodina, quam vocant zum Kuttenberg, 8. milliario a Praga, tota corruit et subsedit, multorum hominum clade.</s>
					<s n="10" xml:lang="la" type="auto">Vale et collegium meo nomine (saluta).</s>
					<s n="11" xml:lang="la" type="auto">Si quid nostratium tabularii attulerint, confestim scies.</s>
					<s n="12" xml:lang="la" type="auto">Sangalli, XIII. Iulii, anno MDXL(I).</s>
					<s n="13" xml:lang="la" type="auto">Tuus <persName>Vadianus</persName>.</s>
				</p>
				<p>
					<s n="14" xml:lang="la" type="auto">Doctissimo viro domino Henrycho Bullingero, clarissimę ecclesię Tigurinę episcopo, domino suo colendo.</s>
				</p>
			</div>
		</body>
	</text>
</TEI>
