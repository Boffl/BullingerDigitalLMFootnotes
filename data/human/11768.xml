<TEI xmlns="http://www.tei-c.org/ns/1.0" xml:id="file11768" type="Brief" source="HBBW-13" n="1723">
	<teiHeader xml:lang="de">
		<fileDesc>
			<titleStmt>
				<title subtype="file">Heinrich Bullinger / Zürich an Johannes Lening, 18. Februar 1543</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratiam et vitae innocentiam a domino.</s>
				</p>
				<p>
					<s n="2" xml:lang="la" type="auto">Litteras<note xml:id="fn1" type="footnote" n="1">Oben <ref target="file11755">Nr. 1710</ref>.</note> tuas, Lenyngne, 16. ianuarii datas 16. februarii per publicum principis vestri<note xml:id="fn2" type="footnote" n="2">Landgraf <persName ref="p18574" cert="high">Philipp von Hessen</persName>.</note> cursorem<note xml:id="fn3" type="footnote" n="3">Unbekannt; vgl. auch oben <ref target="file11767">Nr. 1722</ref>, 16-18, sowie unten Z. 95-98.</note> accepi et legi, et dolet quidem mihi non mediocriter, quod intelligo te, amicum et fratrem, quem annis iam aliquot novi et amavi,<note xml:id="fn4" type="footnote" n="4">Von einer früheren Bekanntschaft der beiden ist sonst nichts bekannt.</note> impexae prorsus causae polygamiae innexum haerere.</s>
					<s n="3" xml:lang="la" type="auto">Mallem ego huiusmodi causas exulceratissimis nostris temporibus omnino consopitas prorsus manere sepultas.</s>
					<s n="4" xml:lang="la" type="auto">Mallem, plures uxores ducere cupientibus ministri verbi non tam id, quod licitum est, indicarent, si tamen illud per omnia licitum viro evangelium profitenti sit, quam illud inculcarent apostoli<note xml:id="fn5" type="footnote" n="5">d. h. jenen Spruch des Apostels Paulus.</note>: „Omnia mihi licent, sed non omnia conducunt.</s>
					<s n="5" xml:lang="la" type="auto">Omnium mihi potestas est, at ego non redigar sub ullius potestatem.“<note xml:id="fn6" type="footnote" n="6"><cit type="bible"><ref>1Kor 6, 12</ref></cit>.</note></s>
					<s n="6" xml:lang="la" type="auto">Mallem de iis, quae infirmos in<pb type="edition" next="85"/> fide offendunt, hostes evangelii iuvant et omnibus occasionem calumniandi doctrinam evangelii praebent, quasi illa licentiae, non libertatis sanctae doctrina sit, nihil scriptis publicis spargi in vulgus.</s>
					<s n="7" xml:lang="la" type="auto">Neque ego unquam, Lenyngne, mihi crede, quicquam contra polygamiam vel de digamia, sicuti tu civiliter appellas, scripsissem, nisi aeditos vidissem libellos aliquot Germanicos<note xml:id="fn7" type="footnote" n="7">Gemeint ist der von <persName ref="p1903" cert="high">Lening</persName> pseudonym veröffentlichte "Dialogus Neobuli"; vgl. <bibl>HBBW</bibl> XI <ref target="file11631">[Nr. 1588]</ref>. S. 353, Anm. 16.</note> tantum non praedicantes illam nullis legibus dei caesarisve aut ullius classici scriptoris nota damnatam et ideo christianis licitam utpote iustam, sanctam, bonam.</s>
					<s n="8" xml:lang="la" type="auto">Displicuit ea mihi disputatio vehementer ac displicet etiam hodie vehementissime, nec mihi soli, sed omnibus quoque aliis symmistis, neque Tigurinis tantum, sed reliquis per <placeName ref="l196" cert="high">Helvetiam</placeName> et vicinas ecclesias ministris fidelibus.</s>
					<s n="9" xml:lang="la" type="auto">Quid, quod concertationes non rarae obortae sunt inter fratres de polygamia, licita ne sit an illicita?</s>
					<s n="10" xml:lang="la" type="auto">Et si licita utpote nullis legibus prohibita, nihil porro obstare, quo minus liceat cuivis certas afferenti causas plures ducere uxores.</s>
					<s n="11" xml:lang="la" type="auto">Addebant enim nemini certas, nemini porro necessarias defore causas, nisi ei, qui amet frigide.</s>
					<s n="12" xml:lang="la" type="auto">Clamabant interim alii evangelicos ex evangelio aliud nihil colligere, quam quod carnem afficiat.</s>
					<s n="13" xml:lang="la" type="auto">Olim disputatum esse, an liceat sacerdoti uxorem ducere, nunc disceptari, an liceat pluribus misceri.</s>
					<s n="14" xml:lang="la" type="auto">Nec ullus est vel hodie quiritandi finis aut modus.</s>
				</p>
				<p>
					<s n="15" xml:lang="la" type="auto">Quid hic faceremus, Lenyngne, nos praesertim, quibus fidelis cura vigiliaque super gregem domini erat demandata?</s>
					<s n="16" xml:lang="la" type="auto">Certe neque silere prorsus neque omnia dissimulare licuit, nisi contra nostram ipsorum conscientiam agere et multos nostrae fidei commendatos in apertum voluissemus praecipitare periculum, eos imprimis, qui ad libidinem proniores quidvis in occasionem rapiunt, quo sua expleant desideria.</s>
					<s n="17" xml:lang="la" type="auto">Itaque, quod omnes alios ecclesiarum mi-<pb type="scan" next="27"/>nistros et privatim apud se sentire et rogatos publice respondere intellexi, quod item ipse credidi et ex scripturis didici, publico etiam scripto testari volui.</s>
					<s n="18" xml:lang="la" type="auto">Nil hic egi ex affectu, nil simulate, nil in gratiam aut odium cuiusquam, utpote cum authores istius dogmatis mihi essent incognitissimi.</s>
				</p>
				<p>
					<s n="19" xml:lang="la" type="auto">Simpliciter ergo, quod credidi, professus sum idque in utilitatem ecclesiarum, quibus prodesse, non obesse volui<note xml:id="fn8" type="footnote" n="8">Vgl. <persName ref="p18281" cert="high">Paulinus von Aquileja</persName>, Liber exhortationis, vulgo De salutaribus documentis, 65 (<bibl>MPL</bibl> XL 1077): "cunctis simul prodesse, non obesse". Die Schrift ist in der von Bullinger verwendeten Ausgabe der Werke <persName ref="p18700" cert="high">Augustins</persName> enthalten (s. <bibl>HBBibl</bibl> III 10/4).</note>.</s>
					<s n="20" xml:lang="la" type="auto">Nec pudet vel poenitet me facti illius ac consilii mei.</s>
					<s n="21" xml:lang="la" type="auto">Nam quod egi, bona coram deo conscientia egi.</s>
				</p>
				<p>
					<s n="22" xml:lang="la" type="auto">At videntur tibi ac fortasse tuis quoque argumenta illa mea, quibus polygamiam oppugnavi, admodum esse imbecillia, adeo ut optent amici etiam mei, qui et ipsi polygamiae parum sunt propitii, huiusmodi ulcus me vel<pb type="edition" next="86"/> non attigisse vel forcioribus probatioribusque medicamentis aggressum esse<note xml:id="fn9" type="footnote" n="9">Vgl. oben <ref target="file11755">Nr. 1710</ref>, 9-13.</note>.</s>
				</p>
				<p>
					<s n="23" xml:lang="la" type="auto">Atqui meminisse oportebat, amice, me commentatoris functum offitio<note xml:id="fn10" type="footnote" n="10">Die von <persName ref="p1903" cert="high">Lening</persName> kritisierte Äußerung Bullingers ist Teil seiner Auslegung von <cit type="bible"><ref>Mt 19, 7-9</ref></cit>; vgl. oben <ref target="file11755">Nr. 1710</ref>, Anm. 1f.</note> vix supremos argumentorum apices in transcursu consignasse aut adumbrasse potius.</s>
					<s n="24" xml:lang="la" type="auto">Quod si videro e re fore veritatis, ecclesiarum fratrumque, non gravabor aspirante domini gratia contracta et brevia illa nostra locis diductis dilatare copiosius, adumbrata inceptaque pro virili absolvere, confusa et indigesta digerere, obscura expolire, involuta planius explicare, infirma sive imbecillia confirmare et munire validius, argumenta denique contraria excutere ac confutare.</s>
					<s n="25" xml:lang="la" type="auto">Nolui in commentariis et aliud fere agens plene ea de re scribere; quia tamen nihil prorsus de ea dicere nec debui nec commode potui, volui sententiam modo meam, quam multi audire cupiebant, utcunque aliquot argumentis suffultam perstringere.</s>
					<s n="26" xml:lang="la" type="auto">Ita forte factum est, ut in hac causa nec tibi nec aliis (utcunque interim multi viri boni et docti nil amplius desiderent) in hac disceptatione fecerim satis.</s>
					<s n="27" xml:lang="la" type="auto">Nimirum evenit hic mihi, quod fortassis tibi per brevitatem epistolae satis alioqui prolixae accidit.</s>
					<s n="28" xml:lang="la" type="auto">Quanquam enim plurima recensueris argumenta, quibus digamiam videri cupis assertam, nullum tamen illorum tantam habet evidentiam, certitudinem et firmitatem, ut verbo dei aperto instructus pleneque persuasus tuto ei possim inniti.</s>
					<s n="29" xml:lang="la" type="auto">Libere, quod sentio et ut ex animo sentio, eloquor.</s>
					<s n="30" xml:lang="la" type="auto">Et tamen videri vis ea, quae protulisti, ex meis concinnasse libellis, quos vel retractare aut revocare aut denique non agnoscere vel certe digamiam ceu rem licitam et divinam concedere cogar in certis vel necessariis casibus permittendam christianis<note xml:id="fn11" type="footnote" n="11">Vgl. oben <ref target="file11755">Nr. 1710</ref>, bes. Z. 208-218. 289-292.</note>.</s>
					<s n="31" xml:lang="la" type="auto">Ego vero libellos illos meos agnosco ingenue nec<pb type="scan" next="28"/> ullum illorum vel retractabo vel revocabo; non agnosco autem nec recipio sequelas et deductiones, quas inde eliciunt et derivant polygamiae assertores.</s>
					<s n="32" xml:lang="la" type="auto">Dum illos scriberem ac aederem, nunquam vel somniavi<pb type="edition" next="87"/> huius quicquam, quod nunc ex iis elicitur.</s>
					<s n="33" xml:lang="la" type="auto">Et sat scio neminem syncere, collatis videlicet et rite expensis omnibus meis, huiusmodi quiddam posse colligere.</s>
					<s n="34" xml:lang="la" type="auto">Praeterea spero hoc mihi fore dandum apud omnes aequos iudices, quod nemini hactenus est negatum, eidem videlicet sententiae concedi expositionem, qui proposuit sententiam.</s>
					<s n="35" xml:lang="la" type="auto">Proposui libellis illis meis simplici mente et citra dolum malum, quod sensi; hoc ipsum significantius et expressius exponam, si quis mihi meis suum, id est alienum sensum indere perrexerit.</s>
					<s n="36" xml:lang="la" type="auto">Neque hic ulla utar arte veteratoria.</s>
					<s n="37" xml:lang="la" type="auto">Non sedebo duabus sellis,<note xml:id="fn12" type="footnote" n="12"><bibl>Adagia</bibl>, 1, 7, 2 (<bibl>LB</bibl> II 262f); <bibl>Otto</bibl> 315f, Nr. 1621.</note> quod dici solet, non aliud stans, aliud sedens eloquar<note xml:id="fn13" type="footnote" n="13"><bibl>Adagia</bibl>, 3, 3, 56 (<bibl>LB</bibl> II 794f); <bibl>Otto</bibl> 330, Nr. 1688.</note>.</s>
					<s n="38" xml:lang="la" type="auto">Inconstantia enim et lubricitate non aliud vitium plus odi per omnem vitam.</s>
				</p>
				<p>
					<s n="39" xml:lang="la" type="auto">Syncera fide, praesenti mente et constanti animo agam veritatis negotium, ubi ipsa res deposcere videbitur.</s>
				</p>
				<p>
					<s n="40" xml:lang="la" type="auto">Porro argumenta illa mea Matth. commentariis aspersa eludis, ut libere, quod sentio, dicam, non diluis; sed et affectui, quantum satis est, indulges nec dentem prorsus contegis et contines.</s>
					<s n="41" xml:lang="la" type="auto">Nam Malachiam citavi (unum e multis afferam); tu ad surdos relegas et caecos<note xml:id="fn14" type="footnote" n="14">Vgl. oben <ref target="file11755">Nr. 1710</ref>, 351-354.</note>.</s>
					<s n="42" xml:lang="la" type="auto">Haec, pace tua dixerim, non a theologo, sed a sophista cautionibus e Topicis Aristotelicis utente expectassem.</s>
					<s n="43" xml:lang="la" type="auto">Nam si rectius et propius inspicias locum Malachiae, reperies integras esse res nostras, morbidas vestras.</s>
					<s n="44" xml:lang="la" type="auto">Verum huius generis non pauca transeo ac prudens non attingo.</s>
					<s n="45" xml:lang="la" type="auto">Non enim statui in praesentiarum ad singula ordine ac plene respondere.</s>
					<s n="46" xml:lang="la" type="auto">Aliud expecto tempus, quod plus habeat commoditatis et turbarum occupationumque minus.</s>
				</p>
				<p>
					<s n="47" xml:lang="la" type="auto">Certe vix potui haec rescribere cum propter temporis brevitatem tum propter privata et publica mea negotia.</s>
					<s n="48" xml:lang="la" type="auto">Biduo quidem iussus et rogatus apud me mansit cursor, vir profecto bonus et fidelis, cui gratificari utinam licuisset idque propter illustrissimum et optimum Cattorum principem, e<pb type="edition" next="88"/> cuius famulitio se esse dicebat; sed vix interim aliquot horas meis suffuratus sum occupationibus, quas impenderem tuis legendis et expendendis hisque nostris chartae illiniendis.</s>
				</p>
				<p>
					<s n="49" xml:lang="la" type="auto">Sub finem epistolae addis scripsisse ista privatum privatim, amicum amico,<note xml:id="fn15" type="footnote" n="15"><bibl>Adagia</bibl>, 1,3, 17 (<bibl>LB</bibl> II 119f).</note> non quidem contendendi aut dissidium in ecclesiis excitandi animo, sed ut mihi occasionem des de hoc negotio magis sobrie cogitandi deliberandive, ne oleum camino addatur<note xml:id="fn16" type="footnote" n="16"><bibl>Adagia</bibl>, 1, 2,9 (<bibl>LB</bibl> II 71).</note> neve res propemodum consopita denuo excitetur perperam<note xml:id="fn17" type="footnote" n="17">Vgl. oben <ref target="file11755">Nr. 1710</ref>, 365-371.</note>.</s>
				</p>
				<p>
					<s n="50" xml:lang="la" type="auto"><pb type="scan" next="29"/>Profecto amici animum in libera illa tua admonitione agnosco ac gratias ago.</s>
					<s n="51" xml:lang="la" type="auto">Consultius autem illud forte est, quod maluisti hoc negotii apud me privatim agere quam publice coram ecclesia.</s>
					<s n="52" xml:lang="la" type="auto">Nam quanta cum laude egisses publice, nescio.</s>
					<s n="53" xml:lang="la" type="auto">Neque ego quicquam hic dissimulassem ac satis copioso tibi scripto respondissem haud dubie.</s>
					<s n="54" xml:lang="la" type="auto">Verum non vis contendere neque novas in ecclesia rixas excitare.</s>
					<s n="55" xml:lang="la" type="auto">Probo in te ingenium candidum et sanctum.</s>
					<s n="56" xml:lang="la" type="auto">Abhorret et animus meus totus a contentionibus, nec facile, nisi pertractus, in harenam descendo sciens, quid damni dederit ecclesiae iugis aut subinde repetita altercatio.</s>
				</p>
				<p>
					<s n="57" xml:lang="la" type="auto">Iam quod finem mihi certum omnium tuorum proponis, Lenygne, frater et amice, ut scilicet magis sobrie de digamia cogitem, ne oleum camino addam aut rem fere consopitam excitem denuo, gratias ago.</s>
					<s n="58" xml:lang="la" type="auto">Non enim possum magis sobrie de connubio cogitare, quam si, quod feci hactenus, cogitem dominum ab initio dixisse: „Erunt duo in carne una“ <cit type="bible"><ref>[Gen 2, 24]</ref></cit> atque ideo viro iunxisse uxorem, non uxores, maximeque sobrios esse, qui unica contenti uxore concupiscentias carnis imperio spiritus subiugare contendunt.</s>
					<s n="59" xml:lang="la" type="auto">Et in hac causa aquam potius incendio affundere, non oleum camino addere studui.</s>
					<s n="60" xml:lang="la" type="auto">Qui primi hoc incendium excitarunt ac<pb type="edition" next="89"/> publicis scriptis rem novam et hactenus non usitatam in vulgus alioqui cupiditatibus plus satis obnoxium sparserunt, oleum verius videntur addidisse camino.</s>
					<s n="61" xml:lang="la" type="auto">Ego certe rem infelicem feliciter consopitam non cupio infeliciter exuscitare.</s>
					<s n="62" xml:lang="la" type="auto">Gloriam potius Christi, regis nostri, et quod honestum atque utile est, omnes viribus omnino omnibus nostris promovere et excitare studeamus.</s>
					<s n="63" xml:lang="la" type="auto">Quodsi causa digamiae aut polygamiae propemodum consopita est, bene est, gaudeo, gratias ago deo nostro, nil amplius volo aut peto neque aliud in commentariis illis meis spectavi, quam ut feliciter consopiatur et a nemine porro usurpetur.</s>
				</p>
				<p>
					<s n="64" xml:lang="la" type="auto">Dominus Iesus sit cum spiritu tuo<note xml:id="fn18" type="footnote" n="18">Vgl. <cit type="bible"><ref>2Tim 4, 22</ref></cit>.</note> et tuorum omnium.</s>
					<s n="65" xml:lang="la" type="auto">Festinanter scripsi, quare boni consule meam illam rusticitatem.</s>
				</p>
				<p>
					<s n="66" xml:lang="la" type="auto">Salutabis meo nomine, si quos nosti amicos et fratres mihi faventes.</s>
					<s n="67" xml:lang="la" type="auto">Tiguri, 18. februarii hora 6. pomeridiana anno 1543.</s>
				</p>
				<p>
					<note type="address">[Ohne Adresse.]</note>
				</p>
			</div>
		</body>
	</text>
</TEI>
