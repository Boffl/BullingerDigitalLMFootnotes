<TEI xmlns="http://www.tei-c.org/ns/1.0" xml:id="file11435" type="Brief" source="GR" n="17">
	<teiHeader xml:lang="de">
		<fileDesc>
			<titleStmt>
				<title subtype="file">[Johannes Comander] / Chur AN Heinrich Bullinger, 16. Mai 1540</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratiam, pacem et vitae innocentiam a Deo patre per Iesum Christum.</s>
					<s n="2" xml:lang="la" type="auto">Literas humanitatis tuae iamdudum acceperam, doctissime Bullingere; quae quam gratae ac quam iucunde fuerint, non est, ut multis verbis extollam, ne assentator inanis videar.</s>
					<s n="3" xml:lang="la" type="auto">Ago tamen gratias maximas tibi, primum quod ine quandoque epistolis tuis dignaris et amice salutas, deinde quod Ioannem Pontasellam orphanum tantis benefitiis prosequeris, ut ipse tanquam clientulus te patrono suo magnifice fruatur et gaudeat.</s>
					<s n="4" xml:lang="la" type="auto">Nec satis quidem adolescens ille, cum proxime mecum esset Curiae, potuit laudare et magni facere tum domini praepositi, tum tuam et simul omnium benevolentiam et benignitatem.</s>
					<s n="5" xml:lang="la" type="auto">Spero tamen illam vestram operam et beneficentiam non male locatam fore in iuvene, Deo in futurum providente ut hucusque et custodiente.</s>
					<s n="6" xml:lang="la" type="auto">De rebus nostris et statu evangelii et studii nostri profectu etsi eximia scribere et iactare non liceat, mediocria tamen praedicamus et gratulamur, quod eousque ventum sit.</s>
					<s n="7" xml:lang="la" type="auto">Presentium lator, doctor medicinarum, Mediolanensis civis pietatis studiosus et eruditorum virorum amantissimus, Tigurum invisere cupiens a me petiit literas ad aliquem praecipuum religionis antistitem, ut per hoc adeundi et colloquendi occasionem nactus in vestri notitiam perveniat.</s>
					<s n="8" xml:lang="la" type="auto">Placuit igitur pium virum primum ad te mittere.</s>
					<s n="9" xml:lang="la" type="auto">Tu igitur boni consulas confidentiam sive audatiam meam.</s>
					<s n="10" xml:lang="la" type="auto">De rebus Italicis nihil scribo; nam ex domino doctore exactius audies quam ex scriptis meis.</s>
					<s n="11" xml:lang="la" type="auto">Vale, vir optime.</s>
					<s n="12" xml:lang="la" type="auto">Ex Rhetiae Curia, 16. Maii, anno 40.</s>
				</p>
				<p>
					<s n="13" xml:lang="la" type="auto">Salutem dicas meo nomine magistro Leoni, Pellicano, Megandro et Amiano, dominis meis et fratribus charissimis.</s>
				</p>
				<p>
					<s n="14" xml:lang="la" type="auto">Quidam rumor Bernae de me spargitur, de quo Lutius Scharnerus ad filium suum scripsit Curiam, de negotio eucharistiae.</s>
					<s n="15" xml:lang="la" type="auto">Si de hac re quidpiam ad vos pervenisset vel venturum esset, fac, obsecro, ut citius resciscam, ac ego apologiam non negligam nec praetermittam.</s>
				</p>
				<p>
					<s n="16" xml:lang="la" type="auto">Pietate et eruditione clarissimo viro magistro Heinricho Bullingero, Tigurinae ecclesiae antistiti vigilantissimo, domino et [am]ico suo ob[serva]ndo.</s>
				</p>
			</div>
		</body>
	</text>
</TEI>
