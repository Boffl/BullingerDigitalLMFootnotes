<TEI xmlns="http://www.tei-c.org/ns/1.0" xml:id="file11696" type="Brief" source="GR-I" n="35">
	<teiHeader xml:lang="de">
		<fileDesc>
			<titleStmt>
				<title subtype="file">Johannes Comander / Chur an Heinrich Bullinger, 22. August 1542</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratiam et vitae innocentiam a Domino.</s>
					<s n="2" xml:lang="la" type="auto">Diebus iam multis, ut mihi videor, ne ad te scriberem, abstinui, observandissime Bullingere.</s>
					<s n="3" xml:lang="la" type="auto">Quamvis literarum tuarum interim cupidissimus fuerim, meis tamen te melioribus studiis deditum tocies defatigare non audebam.</s>
					<s n="4" xml:lang="la" type="auto">Nunc vero necessitas urget, ut denuo scribam.</s>
					<s n="5" xml:lang="la" type="auto">Prophetae Danielis oracula ad populum nostrum declamare pro contione statui.</s>
					<s n="6" xml:lang="la" type="auto">Sunt mihi commentarii divi Iheronimi, domini <persName ref="p2442" cert="high">Ioannis Oecolampadii</persName> et domini <persName ref="p8127" cert="high">Cůnradi Pellicani</persName>.</s>
					<s n="7" xml:lang="la" type="auto">Desyderantur insuper Bullingeri nostri et <persName ref="p8171" cert="high">Theodori</persName>, si quas habent, annotationes, aut si excusa typis pecunia comparari possint aut si scripta aliqua pro amititia accom(m)odari; ea optima diligentia conservabo atque illaesa reddere curabo.</s>
					<s n="8" xml:lang="la" type="auto">De rebus nostris scribere non libet; nam studium in evangelium, quod hucusque falso simulavimus, iam totum et ex animo ad scuta Francica convertimus, et nos, qui evangelium annuntiamus, ut aes sonans et cymbalum tinniens despicimur.</s>
					<s n="9" xml:lang="la" type="auto">Multi abierunt in militiam, multi denique abire cupiunt.</s>
					<s n="10" xml:lang="la" type="auto">Deus optimus tandem huic tragoediae catastrophen condignam retribuere velit, opto.</s>
					<s n="11" xml:lang="la" type="auto">Epistolas illas tu annexas rogamus, si fieri possit, una cum vestris ad Ioannem Pontasellam per vos mitti; fortassis hoc vobis commodum erit ad futuras nundinas <placeName ref="l157" cert="high">Franckfordienses</placeName>.</s>
					<s n="12" xml:lang="la" type="auto">Ex Italia vel Insubria nihil penitus novarum rerum habemus, quae scitu digna sint.</s>
					<s n="13" xml:lang="la" type="auto">Si quae habes ex Germania, scribere ad nos velis paucis.</s>
					<s n="14" xml:lang="la" type="auto">Vale, vir optime.</s>
					<s n="15" xml:lang="la" type="auto">Ex <placeName ref="l98" cert="high">Rhetiae Curia</placeName>, undecimo kalendas Septembris 1542.</s>
					<s n="16" xml:lang="la" type="auto">Salutem tuam optant <persName ref="p396" cert="high">Ioannes Blasius</persName> et <persName ref="p2600" cert="high">Nicolaus</persName>.</s>
					<s n="17" xml:lang="la" type="auto">Salutem dicas plurimam <persName ref="p8127" cert="high">Pellicano</persName>, <persName ref="p8171" cert="high">Theodoro</persName>, <persName ref="p8412" cert="high">Gasparo</persName> et <persName ref="p167" cert="high">Ammano</persName> fratribus.</s>
					<s n="18" xml:lang="la" type="auto">Tuus <persName ref="p654" cert="high">Ioannes Comander</persName>.</s>
				</p>
				<p>
					<s n="19" xml:lang="la" type="auto"><persName ref="p1753" cert="high">Leonem</persName> nostrum ad Christum migrasse audimus; dolemus quidem ecclesiae iacturam, sed felicitati illius congratulamur.</s>
					<s n="20" xml:lang="la" type="auto">Deus optimus maximus vos reliquos conservare nobis dignetur superstites in multos annos.</s>
				</p>
				<p>
					<s n="21" xml:lang="la" type="auto">Pietate ac doctrina clarissimo viro magistro Heinricho Bullingero, Tiguriuae ecclesiae episcopo, domino ac fratri suo colendissimo.</s>
				</p>
			</div>
		</body>
	</text>
</TEI>
