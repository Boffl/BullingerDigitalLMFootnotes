<TEI xmlns="http://www.tei-c.org/ns/1.0" xml:id="file12146" type="Brief" source="HBBW" n="2099">
	<teiHeader xml:lang="de">
		<fileDesc>
			<titleStmt>
				<title subtype="file">Heinrich Bullinger / Zürich AN Ottheinrich I. von der Pfalz, 12. März 1545</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="de">
		<body>
			<div xml:id="div1" corresp="regest1">
				<p>
					<s n="1" xml:lang="de" type="auto"><pb type="scan" next="371v."/>Durchlüchtiger, hochgeborner fürst und gnedigister herr, min underthaͤnig, willig dienst sampt erbietung alles guͦten sye u[wern] f[ürstlichen] g[naden] von mir allezyt bevoran bereit<note xml:id="fn1" type="footnote" n="1">bevoran bereit: vorab entboten.</note>.</s>
				</p>
				<p>
					<s n="2" xml:lang="de" type="auto">Uwer fürstlichen gnaden früntlichs, gnaͤdigs zuͦschriben, des 31. januarii, gethan zuͦ Haydelberg,<note xml:id="fn2" type="footnote" n="2">Oben <ref target="file12124">Nr. 2077</ref>.</note> hab ich ze yngendem<note xml:id="fn3" type="footnote" n="3">yngendem: eingehendem, Anfang.</note> merzen empfangen, und sagen underthaͤnig u. f. g. des gnädigen, gantz früntlichen zuͦschribens und embietens traͤfflichen danck mitt williger embietung, wo ich ouch thatlich mitt trüwen willigen diensten mich danckbar u. f. g. bewysen koͤnde, dass ich mich zuͦ aller zyt gantz gflissen<note xml:id="fn4" type="footnote" n="4">beflissen.</note> erzeigen wölte.</s>
				</p>
				<p>
					<s n="3" xml:lang="de" type="auto">Und zuͦ anzeigung mines gar geneigten, willigen diensts überschick ich hiemitt u. f. g. gemeiner dienern der kylchen Zürych bekantnus des gloubens und verantwortung<note xml:id="fn5" type="footnote" n="5">Rechtfertigung, Verteidigung. - Das "Warhaffte Bekanntnuß" der Zürcher; s. oben <ref target="file12108">Nr. 2061</ref>, Anm. 9.</note> uber d. <persName ref="p18889">Martin Luthers</persName> kurtze bekentnis<note xml:id="fn6" type="footnote" n="6"><persName>Luthers</persName> "Kurtz bekentnis"; s. oben <ref target="file12108">Nr. 2061</ref>, Anm. 7.</note>, welche er wider unsere kylchen, denen wir dienend, und wider uns gantz ungebürlich geschriben hat.</s>
					<s n="4" xml:lang="de" type="auto">Da so, bitt ich demuͤtig und umb gotts willen, u. f. g. woͤlle diß buͤchlin nitt verschmahen, sunder, wo vile der gschaͤfften halben muglich, ouch laͤsen und gnaͤdicklich fürkummen<note xml:id="fn7" type="footnote" n="7">zuvorkommen, vorbeugen.</note>, dass disere unsere verantwortung sampt andern unsern christlichen buͤchern in u. f. g. fürstenthum nitt werdent undergetruckt und ze laͤsen verbotten und wir also unverhoͤrt<note xml:id="fn8" type="footnote" n="8">unangehört.</note> und unschuldig gschmaͤcht und verdampt werdint.</s>
					<s n="5" xml:lang="de" type="auto">D. <persName ref="p18889">Luther</persName> hat uns one unsern verdienst und raͤchtmaͤssigen anlaß geschmaͤcht und alls kaͤtzer, ja alls die allerergiste lüt verdampt, die keinen artickel des gloubens raͤcht gloubind,<pb type="edition" next="166"/> etc.</s>
					<s n="6" xml:lang="de" type="auto">Billich<note xml:id="fn9" type="footnote" n="9">Angemessen.</note> ist es, das unsere unschuld und antwort dargaͤgen ze verhoͤren<note xml:id="fn10" type="footnote" n="10">ze verhören: anzuhören.</note> nitt abgeschlagen werde.</s>
					<s n="7" xml:lang="de" type="auto">Dorumb bitt[en] ich ouch in namen aller dieneren der kylchen Zürych u. f. g. zum aller früntlichisten.</s>
					<s n="8" xml:lang="de" type="auto">Gott, der aller getrengter<note xml:id="fn11" type="footnote" n="11">Bedrängten.</note> gott und vatter ist, und ouch ein kalten wassertrunck denen richlich widergillt, die inn sinen dienern bietend,<note xml:id="fn12" type="footnote" n="12">Mt 10,42 par. - Vgl. unten <ref target="file12150">Nr. 2103</ref>, 71.</note> wirt u. f. g. gnedicklich in sinem schirm er-<pb type="scan" next="372r."/>halten.</s>
				</p>
				<p>
					<s n="9" xml:lang="de" type="auto">Aller gnedigister fürst und herr, ich bitt u. f. g. gantz undertaͤnig, sy woͤlle diß min zuͦschriben und begaͤren umb gottes willen mir ze guͦt halten und u. f. g. mich gnedicklich befolhen haben.</s>
					<s n="10" xml:lang="de" type="auto">Gott der allmaͤchtig woͤlle u. f. g. sampt iren zuͦghoͤrigen in sinen gnaden trüwlich bewaren.</s>
				</p>
				<p>
					<s n="11" xml:lang="de" type="auto">Datum Zürych in der eydgnoschafft, des 12. tags imm mertzen anno domini 1545.</s>
				</p>
				<p>
					<s n="12" xml:lang="de" type="auto">Uwer fürstlichen gnaden underthaͤniger diener</s>
				</p>
				<p>
					<s n="13" xml:lang="de" type="auto">Heinrych Bullinger, diener der kylchen</s>
				</p>
				<p>
					<s n="14" xml:lang="de" type="auto">Zürych.</s>
				</p>
				<p>
					<note type="address">[Adresse als Überschrift auf f. 371r.:]</note>
					<s n="15" xml:lang="de" type="auto">Dem durchlüchtigen, hochgebornen fürsten und herren, herren Otthainrychen, pfaltzgraffen bey Rein, hertzogen in Nidern und Obren Baiern, sinem gnedigisten herren.</s>
				</p>
			</div>
		</body>
	</text>
</TEI>
