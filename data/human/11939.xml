<TEI xmlns="http://www.tei-c.org/ns/1.0" xml:id="file11939" type="Brief" source="HBBW" n="1893">
	<teiHeader xml:lang="de">
		<fileDesc>
			<titleStmt>
				<title subtype="file">[Ambrosius Blarer (Blaurer)] / [Konstanz] AN Heinrich Bullinger, 16. April [1544]</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="de">
		<body>
			<div xml:id="div1" corresp="regest1">
				<p>
					<s n="1" xml:lang="de" type="auto">Gnad und frid.</s>
				</p>
				<p>
					<s n="2" xml:lang="de" type="auto">Sonders vertrauwter, lieber herr und bruͦder, ewer schreiben<note xml:id="fn2" type="footnote" n="2">Oben <ref target="file11938">Nr. 1892</ref>.</note> hab ich wol empfangen und seines innhallts vernommen.</s>
					<s n="3" xml:lang="de" type="auto">Der truw gott lasß alles zuͦ guͦtem gerathen, wie wirs zuͦ baiden tailen guͦt und getreulich mainen.</s>
					<s n="4" xml:lang="de" type="auto">Es bedarff gar kaines danckends gegen mir; ir hapt vyl mehr und grössers um mich beschuldt.</s>
					<s n="5" xml:lang="de" type="auto">Gott wellte, ich kondt euch dienstlich und gantz bruͤderlich wolgefallen erzögen; ich wellts gewiss mitt darstreckung alles vermögens ungespart beweysen.</s>
					<s n="6" xml:lang="de" type="auto">Diß sind gmain<note xml:id="fn4" type="footnote" n="4">das Gemeinwesen betreffende.</note> sachen, daran unß on das zuͦ baiden tailen billich vyl gelegen soll sin; derhalb es sonderer bedanckung gar nichts bedarff.</s>
				</p>
				<p>
					<s n="7" xml:lang="de" type="auto">Aber uff diß mal kan ich euch gemainer sachen halben in yl nichts anders antwurten, dann das mich nochmals usß vyl treffelichen ursachen für guͦt anseche, erstlich das die aidgenossen den stenden des reychs ain ainhellige antwurt gebind und doch daneben yedes ort handle, wie es vermaint gegen gott dem herren zuͦverantwurtenn.</s>
				</p>
				<p>
					<s n="8" xml:lang="de" type="auto">Am andern were noch in allweg guͦt, das die aidgnossen minen herren geschriben hetten unangesechen der fürsorg, davon ir meldung thaind<note xml:id="fn6" type="footnote" n="6">Mitteilung macht (s. oben <ref target="file11938">Nr. 1892</ref>, 46f).</note>; dann mir zwyffelt gar nitt, man werde mitt minen herren in vylweg handlen und das selbig fürderlich; so dann diß schreiben bescheche, wurde es inen ursach geben, an dem andern ort dester gewarsamlicher zuͦantwurten.<pb type="edition" next="199"/></s>
					<s n="9" xml:lang="de" type="auto">Den letsten puncten ewers schreibens, unser statt und euch belangend, hab ich nitt ungern vernommen;<note xml:id="fn9" type="footnote" n="9"><persName>Blarer</persName> bezieht sich auf Bullingers Befürwortung eines Beitritts von <placeName>Konstanz</placeName> zur Eidgenossenschaft; s. oben <ref target="file11938">Nr. 1892</ref>, 96-104.</note> dann ich by mir diser sach halber ouch allerlay gedencken hab.</s>
					<s n="10" xml:lang="de" type="auto">Diewyl es aber in vylweg ain schwere, wytlöfige sach ist, hab ich euch daruber min hertz und gemuͤt nitt eroffnen mögen, wellts ouch lieber mundtlich thain dann der feder vertrauwen, wann ich etwa on aller menschen argwon an ain gelegen ort zuͦ euch kommen köndt.</s>
				</p>
				<p>
					<s n="11" xml:lang="de" type="auto">Der herr verlych gnad und gunst zuͦ allem guͦtem.</s>
					<s n="12" xml:lang="de" type="auto">Amen.</s>
					<s n="13" xml:lang="de" type="auto">Vergessen des decans zuͦ Creutzlingen<note xml:id="fn11" type="footnote" n="11"><persName>Georg Tschudi</persName>.</note> nitt, von dem ich euch vormals geschriben<note xml:id="fn12" type="footnote" n="12">Oben <ref target="file11929">Nr. 1883</ref>, 155-176.</note>.</s>
				</p>
				<p>
					<s n="14" xml:lang="de" type="auto">Sagt mir meinem gunstigen herr Rösten<note xml:id="fn13" type="footnote" n="13"><persName>Diethelm Röist</persName>.</note> alles guͦts mitt empietung möglicher dienst.</s>
					<s n="15" xml:lang="de" type="auto">Ich will unverdrossen<note xml:id="fn14" type="footnote" n="14">unermüdlich, eifrig.</note> sein in allen disen sachen; sollt ir mir gentzlich trauwen; allain lasst unß in still alles ausrichten.</s>
					<s n="16" xml:lang="de" type="auto">Bitten den herren mitt trüwen fur unß.</s>
				</p>
				<p>
					<s n="17" xml:lang="de" type="auto"><pb type="scan" next="665v."/>Ich bedanck mich zum hochsten ewers fleysß, das ir mir von den erbfellen alls guͦten bschaid geschriben<note xml:id="fn15" type="footnote" n="15">Oben <ref target="file11938">Nr. 1892</ref>, 64-70.</note>.</s>
				</p>
				<p>
					<s n="18" xml:lang="la" type="auto">Omen, quod rapis de invento <persName>Honorii</persName> corpore Rhome,<note xml:id="fn16" type="footnote" n="16">Oben <ref target="file11938">Nr. 1892</ref>, 56-59.</note> supra modum mihi probatur, nec vanum esse putaverim.</s>
					<s n="19" xml:lang="la" type="auto">16. aprilis.</s>
				</p>
				<p>
					<note type="address">[Adresse darunter:]</note>
					<s n="20" xml:lang="la" type="auto">Praestantissimo viro d. Heinricho Bullingero Tiguri, venerando suo et charissimo fratri.</s>
				</p>
			</div>
		</body>
	</text>
</TEI>
