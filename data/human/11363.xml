<TEI xmlns="http://www.tei-c.org/ns/1.0" xml:id="file11363" type="Brief" source="CO-X" n="192">
	<teiHeader xml:lang="de">
		<fileDesc>
			<titleStmt>
				<title subtype="file">Eberhard von R체mlang / Bern an Heinrich Bullinger, 20. Oktober 1539</title>
			</titleStmt>
			<publicationStmt>
				<authority>Universit채t Z체rich</authority>
				</publicationStmt>
			<sourceDesc>
				<bibl type="scan">Z체rich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Libentius idque multo libentius velim plausibiliora et quae tibi grata essent, Vir doctissime, perscribere.</s>
					<s n="3" xml:lang="la" type="auto">Verum non possum committere quin tibi significem quid Lutherani nostrates meditentur.</s>
				</p>
				<p>
					<s n="4" xml:lang="la" type="auto">Quum praeteritis concionibus <persName ref="p5837" cert="high">Sebastianus</persName> et  <persName ref="p8401" cert="high">Conzenus</persName> ad nauseam usque nos de substantiali esu dominici corporis (sicut ego intellexi: vocant enim esum hunc ipsum verum ipsius veri dominici corporis esum: statuunt enim vere praesentem Dominum, verum Deum et hominem.</s>
					<s n="5" xml:lang="la" type="auto">Et <persName ref="p5837" cert="high">Sebastianus</persName> triplicem praesentiam Christi posuit, divinitatis operantem in omnibus, visibilem et invisibilem, quomodo sit in coena) obtruderunt, habent adhuc quod illoris sententiam oppugnare videtur, proptereaque correctum, prope dixeram depravatum velint, nempe libellum quem vocamus Agentem, quo videlicet utuntur in matrimoniis copulandis, pueris baptisandis, et dominica coena celebranda.</s>
					<s n="6" xml:lang="la" type="auto">Nam iste libellus continet lingua nostra quod panis significet corpus dominicum etc.</s>
					<s n="7" xml:lang="la" type="auto">Quum vero iam doceant quae cum eo libello dissideant, non desunt qui dicant doctrinae eorum parum cum libello, quem praelegant in dominici corporis communicatione, convenire, adeoque aperte deprehendi ipsos a solita et consueta via exorbitare.</s>
					<s n="8" xml:lang="la" type="auto">Hoc quum intelligant, librum vellent renovatum, idque verbum significat expunctum.</s>
					<s n="9" xml:lang="la" type="auto">Et quum magna eorum libellorum penuria sit plurimis in parochiis, sunt qui eum rursum typis excudi efflagitent.</s>
					<s n="10" xml:lang="la" type="auto">Quod et ego urgeri cupiam, daboquo operam ut iste libellus expetatur, quo celerius astum Lutheranorum nostratium deprehendamus.</s>
					<s n="11" xml:lang="la" type="auto">Videbis multos bonos se interposituros ut nunquam obtineant, quidquam immutari in dicto libello, atque interim perspicuum fiet quod a disputatione hic habita desciverint, quod tamen semper fieri negant et propemodum nos pro surdis habent, quasi verba et sensum eorum non intelligamus, ut cum illis non sit de verbis in concionibus prolatis concertandum.</s>
					<s n="12" xml:lang="la" type="auto">Loquuntur enim tropice ut scriptura, sed tropum non solvunt, seque ista ratione secundum scripturas loqui asserunt, quae tutissima docendi sit via.</s>
					<s n="13" xml:lang="la" type="auto">Nisi destiterint de libello vitiando, videbis novas apud nos turbas excitari.</s>
					<s n="14" xml:lang="la" type="auto">Sed velim tandem legationem a senatu vestro ad nos mitti, et ut tu cum ea venires, idque proponeretis, quum hactenus sic et sic de coena dominica docueritis, quemadmodum in disputatione viri docti, qui in Domino obdormiverunt, obtinuerint, et in exactis comitiis semper unanimes in responsionibus <persName ref="p1974" cert="high">Luthero</persName> dandis fuerimus, idque concordiae negotium post multas perditas expensas ad salubrem effectum, inoffensa et salva veritate non deduci videri, ideoque nobis potissimum, qui incunabula evangelicae libertatis simul et ab iisdem doctoribus perceperimus, concordandum esse.</s>
					<s n="15" xml:lang="la" type="auto">Et simul, si exponeretur quae in isto negotio vestra sit doctrina, et deinde, quoniam varii rumores de doctrina huius negotii fortassis bic et alibi dissipentur, nos tamen decere idem sentire et loqui: proptereaque expeteretis sitne aliquis nostrorum qui hoc impugnare velit.</s>
					<s n="16" xml:lang="la" type="auto">Si dicerent se oppugnaturos, tunc liquidum fieret quod hactenus dissimularint.</s>
				</p>
				<p>
					<s n="17" xml:lang="la" type="auto">Si nollent oppugnare, tunc et sententiam senatus acciperetis, et isto modo ora illa malevolorum obtunderentur.</s>
					<s n="18" xml:lang="la" type="auto">Qui non vos idem iuris in ecclesia nostra habere debeatis quam Argentoratenses etc.?</s>
				</p>
				<p>
					<s n="19" xml:lang="la" type="auto">Tu delibera quid proficuum videatur, et haec mea boni consule.</s>
					<s n="20" xml:lang="la" type="auto">Praeterea scias <persName ref="p540" cert="high">Calvinum</persName> egregie scripsisse in libro suo de Institutione christiani hominis, ubi aperte metonymiam iam posuit.</s>
				</p>
				<p>
					<s n="21" xml:lang="la" type="auto">Ibidem videtur <persName ref="p1974" cert="high">Lutherum</persName>, tametsi non nominatim, perstringere, quod Lutherani nostrates aegerrime ferunt, quumque <persName ref="p540" cert="high">Calvinum</persName> criminantur, et <persName ref="p5565" cert="high">Capitonem</persName> atque <persName ref="p467" cert="high">Bucerum</persName> dormitasse parumque animadvertisse calumniantur.</s>
					<s n="22" xml:lang="la" type="auto">Sed res bene habet.</s>
					<s n="23" xml:lang="la" type="auto">Si quando poteris, scriptis tuis <persName ref="p540" cert="high">Calvinum</persName> confirmato: nam minime est negligendus.</s>
					<s n="24" xml:lang="la" type="auto">Vale felicissime.</s>
					<s n="25" xml:lang="la" type="auto">Saluta quaeso <persName ref="p1753" cert="high">Leonem</persName>, <persName ref="p8171" cert="high">Theodorum</persName>, et omnes doctos, meque in coetum amicorum vestrorum adscribite.</s>
					<s n="26" xml:lang="la" type="auto">Parce prolixitati et discolographiae, nam ut vides negligenter scribo.</s>
					<s n="27" xml:lang="la" type="auto"><placeName ref="l41" cert="high">Bernae</placeName> raptim 20. die Octobris anno 1539.</s>
				</p>
				<p>
					<s n="28" xml:lang="la" type="auto">Tuus <persName ref="p3700" cert="high">Eberardus a Rumlang</persName>.</s>
				</p>
			</div>
		</body>
	</text>
</TEI>
