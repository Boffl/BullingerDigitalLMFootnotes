<TEI xmlns="http://www.tei-c.org/ns/1.0" xml:id="file11507" type="Brief" source="HBBW" n="1464">
	<teiHeader xml:lang="de">
		<fileDesc>
			<titleStmt>
				<title subtype="file">Heinrich Bullinger / Zürich AN Hermann Aquilomontanus, 18. Februar 1541</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Exposuit nobis, Hermane frater colendissime, clarissimus et piissimus vir d. Ioannes Beckstein circumferri per Inferioris Germaniae ecclesias epistolam, qua palam doceatur licere christianis summam, quam vocant, missam accedere, atque ob illam non parum turbari alios, alios vero suspicari omnes <placeName>Superioris Germaniae</placeName> ministros ecclesiarum in eadem esse sententia.</s>
					<s n="2" xml:lang="la" type="auto">Placuit itaque ecclesiam Tigurinam et veterem et orthodoxam nostram quoque doctrinam ac fidem ab infelici illa suspitione purgare atque apud te, ecclesiarum Inferioris Germaniae eruditione et sanctimonia non postremum per gratiam Christi ministrum, palam fateri nos neque in illa esse sententia neque probare illam sententiam.</s>
					<s n="3" xml:lang="la" type="auto">Iis sane, quae indifferentia et media appellantur, credimus virum christianum libere ubique et semper uti posse, modo scienter et ex charitate, nempe ad gloriam dei et ad ecclesiae proximorumque aedificationem omnia fiant; attamen missam papisticam, sive ea summa sit sive infima, idola et alia huius generis, quae palam cum verbo dei atque fide syncera pugnant, inter media non numeramus.</s>
					<s n="4" xml:lang="la" type="auto">Indifferens enim illud est, quod „neque bonum neque malum est; sive enim feceris sive non feceris, nec iustitiam habebis nec iniustitiam“; nam ita quoque indifferentia<pb type="edition" next="78"/> ipse finivit ad <persName>Augustinum</persName> <persName>Hieronymus</persName><note xml:id="fn6" type="footnote" n="6"><persName>Hieronymus</persName>, Epist. 112, 16, 2 (<bibl>CSEL</bibl> LV 386, 11f).</note>.</s>
					<s n="5" xml:lang="la" type="auto">Quis vero sanus non dixerit summam missam et idolorum in templis usum esse malum, quis facile concesserit esse bonum?</s>
					<s n="6" xml:lang="la" type="auto">Lege domini semel et manifeste damnatur omnis cultus et ritus sacrorum peregrinus,<note xml:id="fn7" type="footnote" n="7">Vgl. z. B. Dtn 7, 5. 25; 12, 1-3. 29-31.</note> id est vel ab ipso deo non institutus vel praeter dei verbum ab hominibus inventus.</s>
					<s n="7" xml:lang="la" type="auto">Quid vero aliud est missa summa quam ritus non a deo, sed ab hominibus praeter verbum dei institutus?</s>
				</p>
				<p>
					<s n="8" xml:lang="la" type="auto">Quid enim Christi coena sit et quibus ipsam ritibus celebrari iusserit Christus, non ignoramus.</s>
					<s n="9" xml:lang="la" type="auto">Non obscurum et illud est eos, qui summam missam celebrant, domini coenam atque ritum eius ut barbarum, incultum adeoque haereticum damnare, cum interim sanctus martyr <persName>Cyprianus</persName> dicat non aliud in coena vel sequendum vel recipiendum esse, quam quod ipse nobis tradidit dominus<note xml:id="fn8" type="footnote" n="8">Vgl. bes. <persName>Cyprian</persName>, Epist. 63, 10, 2-11, 1 und 14, 1-3 (CChr III C 402f. 408f).</note>.</s>
					<s n="10" xml:lang="la" type="auto">Et rursus: „Adulterum est“, ait, „impium est, sacrilegum est, quodcunque instituitur humano furore, ut divina violetur dispositio.“<note xml:id="fn9" type="footnote" n="9"><persName>Cyprian</persName>, Epist. 43, 5, 2 (CChr III B 205).</note></s>
					<s n="11" xml:lang="la" type="auto">Quid, quod Helias, sanctissimus dei vates, qui igneo curru in coelum subvectus creditur,<note xml:id="fn10" type="footnote" n="10">Vgl. 2Kön 2, 11f.</note> religiones sive instituta dei ac hominum vetuit copulare aut commiscere?</s>
					<s n="12" xml:lang="la" type="auto">„Si dominus“, inquit, „est deus, sequimini illum; si Baal est deus, sequamini illum.</s>
					<s n="13" xml:lang="la" type="auto">Quousque in utrumque latus claudicatis?“<note xml:id="fn11" type="footnote" n="11">1Kön 18, 21.</note></s>
					<s n="14" xml:lang="la" type="auto">Sed et Sophonias: „Perdam“, inquit, „eos, qui iurant per dominum et per Melchom.“<note xml:id="fn12" type="footnote" n="12">Zeph 1, 4f.</note></s>
					<s n="15" xml:lang="la" type="auto"><pb type="scan" next="104v."/>Certe si unicum Christi sacrifitium semel pro peccatis mundi oblatum perficit fideles,<note xml:id="fn13" type="footnote" n="13">Die reformatorische Betonung der Einmaligkeit des Opfers Christi stützt sich insbesondere auf Hebr 7, 27; 9, 24-28.</note> quid opus est in summis illis missis corpus et sanguinem domini quotidie pro peccatis vivorum et mortuorum imolare?</s>
					<s n="16" xml:lang="la" type="auto">Si illi, qui in fide excedunt, a morte transeunt ad vitam, si, qui incredulitate moriuntur, in iuditium veniunt,<note xml:id="fn14" type="footnote" n="14">Vgl. Joh 5, 24.</note> quid, quaeso, sacrificant pro mortuis?</s>
					<s n="17" xml:lang="la" type="auto">Si<pb type="edition" next="79"/> in spiritu et veritate adorandus est dominus,<note xml:id="fn15" type="footnote" n="15">Vgl. Joh 4, 23f.</note> quare isti connivent ad dogma et ad factum eorum, qui iubent deum adorare in pane?</s>
					<s n="18" xml:lang="la" type="auto">Proinde cum Helia licet clamare: „Quousque claudicatis in utramque partem?</s>
					<s n="19" xml:lang="la" type="auto">Si Christi sacrifitium absolutum est, credite unica oblatione vos perfectos esse in perpetuum, si vero in missa quotidie offertur, credite vos quotidianis sacrificiis purgari.“</s>
					<s n="20" xml:lang="la" type="auto">Non congruunt neque conveniunt inter se ista, neque est, ut quisquam sibi summa vel infima missa oculos perstringere sinat.</s>
					<s n="21" xml:lang="la" type="auto">In summa missa illae ipsae impietates sunt, quae in infima; utrobique luxatur institutio Christi, utrobique offertur Christus pro vivis et mortuis, utrobique adoratur in pane, utrobique servitur idolis, utrobique invocantur creaturae, praesertim in offitiis, quae de sanctis celebrantur, utrobique canon impiissimus potissima missae portio est.</s>
					<s n="22" xml:lang="la" type="auto">Nihil in ea est priscae vetustatis, nihil apostolicae simplicitatis.</s>
				</p>
				<p>
					<s n="23" xml:lang="la" type="auto">Sed et illud observari hic inprimis convenit, quod scriptura a nobis non tectam, sed apertam confessionem requirit.</s>
					<s n="24" xml:lang="la" type="auto">At sacris et sacrorum usu maxime confitemur fidem nostram.</s>
					<s n="25" xml:lang="la" type="auto">Qui sacris gentilitiis aut Turcicis astat requisitus, fatetur gentilismi et Turcismi se esse participem.</s>
					<s n="26" xml:lang="la" type="auto">Qui missae assistit requisitus, testatur palam se missam et religionem missaticam agnoscere pro vera.</s>
					<s n="27" xml:lang="la" type="auto">Praesentia ergo sua confirmat omnes errores missae.</s>
					<s n="28" xml:lang="la" type="auto">Qui renuit assistere missae, hunc pro contemptore habent adversarii sacrorum et totius papismi.</s>
					<s n="29" xml:lang="la" type="auto">Ideoque hac ipsa ratione repulsos credamus fideles a communicatione missae, qua scimus manifestam ab uno<pb type="scan" next="105r."/> quovis nostrum confessionem doctrinae ac fidei Christi diserte postulari.</s>
					<s n="30" xml:lang="la" type="auto">Neque vero satis est corde credere et deum clam confiteri, nisi et oris syncera, plena ac plana veraque accedat confessio<note xml:id="fn16" type="footnote" n="16">Vgl. Röm 10, 10.</note>.</s>
					<s n="31" xml:lang="la" type="auto"><persName>Origenes</persName> author est Helchesaitarum extitisse haeresim<note xml:id="fn17" type="footnote" n="17">Die Religionsgemeinschaft der Elkesaiten, eine judenchristliche Täufergemeinschaft mit synkretistischen Zügen, geht auf <persName>Elkasai</persName> zurück, dessen Offenbarungsbuch etwa um 115 n. Chr. entstand. Anhänger <persName>Elkasais</persName> lebten noch im 10. Jahrhundert im Vorderen Orient. Vgl. Jürgen <hi>Wehnert,</hi> in: LThK<note type="sup">3</note> III 605f; Johannes <hi>van Oort,</hi> in: RGG<note type="sup">4</note> II 1227f.</note>, quae docuerit, quod in persequtionibus, si quis negaverit (verbis utor <persName>Eusebii</persName>, Eccles. hist. lib. 6., cap. 28.<note xml:id="fn18" type="footnote" n="18"><persName>Eusebius von Caesarea</persName>, Historia ecclesiastica, 6, 38(!)(SChr XLI 140).</note>), nihil criminis habeat pro eo, quod is, qui fixus est in corde suo, etiamsi ore negaverit pro necessitate, corde tamen in fide permanet.</s>
					<s n="32" xml:lang="la" type="auto">Verum non institui iam de hac quaestione ad plenum disputare.</s>
					<s n="33" xml:lang="la" type="auto">Annotavi quaedam olim de ipsa in coment[ario] 1. Cor.<pb type="edition" next="80"/> 8., 9. et 10. cap.<note xml:id="fn19" type="footnote" n="19">Bullinger, Commentarius in priorem Pauli ad Corinthios epistolam, Zürich 1534 (<bibl>HBBibl</bibl> I 53), f. 91v.-126r. ("An liceat sacris communicare prophanis?").</note>, item in epistola ad Hebreos<note xml:id="fn20" type="footnote" n="20">Bullinger, Commentarius in epistolam ad Hebraeos, Zürich (<persName>Christoph Froschauer</persName>) 1532 (<bibl>HBBibl</bibl> I 38) (gedacht ist wohl an die Auslegung von Hebr 10, 32-34, bes. f. 112v.; vgl. die ausführliche Kritik an der Messe, f. 98r.-107r.).</note>, rursus in libris De origine erroris<note xml:id="fn21" type="footnote" n="21">Bullinger, De origine erroris libri duo, Zürich (<persName>Christoph Froschauer</persName>) 1539 (<bibl>HBBibl</bibl> I 12), bes. f. 175v.-177r. ("Quanta constantia oporteat idololatriam fugere").</note> postremo a me recognitis ac loqupletatis.</s>
				</p>
				<p>
					<s n="34" xml:lang="la" type="auto">Haec autem in hoc scripsi, ut intelligat tua pietas nos plane non esse in illorum sententia, qui accessum ad missas apperiunt afflictis.</s>
					<s n="35" xml:lang="la" type="auto">Nos potius credimus et docemus intrepide confitendam veritatem, errorem vero impugnandum, detestandum et fugiendum, imo animas potius ponendas quam communicandum prophanis illis sacris.</s>
					<s n="36" xml:lang="la" type="auto">Novimus in patientia multa possidendas esse animas nostras;<note xml:id="fn22" type="footnote" n="22">Vgl. Lk 21. 19.</note> novimus per multas tribulationes ingrediendum esse in regnum dei<note xml:id="fn23" type="footnote" n="23">Vgl. Apg 14, 22.</note>.</s>
					<s n="37" xml:lang="la" type="auto">Quod si ita licebit porro pro ratione temporis religionem simulare et dissimulare, miscere et luxare, stulti profecto fuere sanctissimi dei martyres, qui ritibus maxime significantibus sese applicare renuerunt.</s>
					<s n="38" xml:lang="la" type="auto">Caeterum placuit et integritas et constantia domino; non itaque displicebit et illorum sancta pertinatia, qui extrema quaeque perpeti malunt quam impiis communicare sacris papisticis.</s>
					<s n="39" xml:lang="la" type="auto">Haec libere de nobis testari potes apud bonos et ob veritatem afflictos ac orare, ut suis nos precibus deo commendent.</s>
				</p>
				<p>
					<s n="40" xml:lang="la" type="auto">Plura ipse d. Ioannes Beckstein exponet; audivit enim ille et symmistas nostros de hac eadem re disputantes d. <persName ref="p2305">Leonem Iudae</persName>, <persName>Gasparem Megandrum</persName>, <persName>Erasmum Fabritium</persName><note xml:id="fn24" type="footnote" n="24"><persName>Erasmus Schmid</persName>.</note>, <persName>Conradum Pellicanum</persName>, <persName>Theodorum Bibliandrum</persName> ac reliquos, qui omnes te salvere iubent.</s>
					<s n="41" xml:lang="la" type="auto">Vale, frater in domino colende, me ama ac Christo commenda.</s>
				</p>
				<p>
					<s n="42" xml:lang="la" type="auto">Tiguri, 18. februarii 1541.</s>
				</p>
				<p>
					<s n="43" xml:lang="la" type="auto">Salutabis fratres.</s>
					<s n="44" xml:lang="la" type="auto">Salutant et te fratres.</s>
				</p>
				<p>
					<note type="address">[Ohne Adresse.]</note>
				</p>
			</div>
		</body>
	</text>
</TEI>
