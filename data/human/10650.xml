<TEI xmlns="http://www.tei-c.org/ns/1.0" xml:id="file10650" type="Brief" source="HBBW-5" n="612">
	<teiHeader xml:lang="de">
		<fileDesc>
			<titleStmt>
				<title subtype="file">Otto Werdmüller (Myliander) / Strassburg an Heinrich Bullinger, 9. Juli 1535</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Domino Henrico Bullingero, patri suo inprimis colendo, s. p.</s>
				</p>
				<p>
					<s n="2" xml:lang="la" type="auto">Non equidem arbitror multis ambagibus apud te opus fore, partim quia omnes fortunae casus non tam fortiter ferre, quam faeliciter superare didicisti, partim vero, cum has literas alii nuntii plurimi et ipsa denique fama, quae est ipsius velocitas, anteverterit forsan omni generi virtutum sanctissimisque literarum studiis consecratum vixisse <persName ref="p5618" cert="high">Lavaterum</persName><note xml:id="fn1" type="footnote" n="1">Zum Ertrinkungstod von <persName ref="p5618" cert="high">Heinrich Lavater</persName> in <placeName ref="l492" cert="high">Straßburg</placeName> vgl. auch oben <ref target="file10649">Nr. 611</ref> mit Anm. 2.</note>.</s>
					<s n="3" xml:lang="la" type="auto">Abiit frigida lavatum iterum atque iterum cum uno et altero convictorum, qui simul omnes in unis aedibus conversamur<note xml:id="fn2" type="footnote" n="2">Wer noch, außer <persName ref="p5618" cert="high">Heinrich Lavater</persName> und <persName ref="p8459" cert="high">Otto Werdmüller</persName>, als Kostgänger bei <persName ref="p315" cert="high">Jakob Bedrot</persName> wohnte, ist nicht bekannt.</note>.</s>
					<s n="4" xml:lang="la" type="auto">Hominem eo insaniae perduxit vehemens calor aestivus, impulerunt et scabiei reliquiae, qua se tota liberatum in hac ratione sperabat, in hyeme quoque praeterita renuens aliam adhibere medicinam, quamlibet diris modis a scabie vexaretur.</s>
					<s n="5" xml:lang="la" type="auto">Itaque repetit flumen prope urbem<note xml:id="fn3" type="footnote" n="3">die <placeName ref="l1456" cert="high">Ill</placeName>, ein Nebenfluß des <placeName ref="l11" cert="high">Rheins</placeName>.</note>, quod antea quoque bis vel ter ingressus erat, sed iam confidentius non lavare contentus, nisi et traiiceret.</s>
					<s n="6" xml:lang="la" type="auto">Atque utinam, o deus immortalis, eadem faelicitate contigisset emergere, qua cum duobus aliis studiosis<note xml:id="fn4" type="footnote" n="4">Nicht bekannt.</note> traiecit.</s>
					<s n="7" xml:lang="la" type="auto">In ripa stetit cum aliis multis, qui toti collegio praefectus est.</s>
					<s n="8" xml:lang="la" type="auto">Sed quid multis?</s>
					<s n="9" xml:lang="la" type="auto">Nemo potuit, vel si vitam in ultimum discrimen vocasset, <persName ref="p5618" cert="high">Lavaterum</persName> in tanta fluvii profunditate (proh dolor) nutantem e periculo mortis eripere.</s>
					<s n="10" xml:lang="la" type="auto">Non est adeo difficilis traiectus eo loci, sed a spasmo nimirum subito correptum, utcunque natare quidem, sed enatare non erat reliquarum virium.</s>
					<s n="11" xml:lang="la" type="auto">Nam eiusmodi se timere morbum,<pb type="edition" next="273"/> utpote quo saepius laborasset, non solum alias, verum et interea, dum exueretur, questus est.</s>
					<s n="12" xml:lang="la" type="auto">Horrendum spectaculum.</s>
					<s n="13" xml:lang="la" type="auto">Cum enim plusquam laboriose diuque corpus iactitasset strenue pugnans evadere, et cum nulla salutis spes affulgeret, solis manibus eminentibus iisque iunctis aliquandiu et in coelum sublatis non multo post inferior torrentis violentia oppressus est.</s>
					<s n="14" xml:lang="la" type="auto">Nec vel mortuus eo die amplius inveniri potuit, sed postridie demum et inventum et honeste sepultum est cadaver.</s>
					<s n="15" xml:lang="la" type="auto">Habes omnem rem optima fide perscriptam, quamvis ego ipse nequaquam interfuerim nec interfuisse vellem, nisi etiam adesse opemque ferre potuissem.</s>
					<s n="16" xml:lang="la" type="auto">Istius calamitosi balnei illi fuerunt soli conscii, qui una laverunt; caeteri sodales<note xml:id="fn6" type="footnote" n="6">Im "Collegium praedicatorum" waren neben den <placeName ref="l492" cert="high">Straßburger</placeName> Stipendiaten noch acht schwäbische Studenten der Bufflerschen Schulstiftung untergebracht (vgl. <hi>Ficker,</hi> Erste Lehr- und Lernbücher, aaO, S. 9-13, und <bibl>BucerDS</bibl> VII 537).</note> e collegio ipseque in collegio summus forte fortuna intervenerunt.</s>
					<s n="17" xml:lang="la" type="auto">Quid ego nunc apud te querelas effundam?</s>
					<s n="18" xml:lang="la" type="auto">Equidem invitum me contineo.</s>
					<s n="19" xml:lang="la" type="auto">Quae etenim consolatio tanto poterit esse dolore superior, cum (ut virtutes ipsius praeteream et summum studium in bonis literis domestice tibi cognitum) omnium meorum sodalium plurimis nominibus coniunctissimo et tantum non solatio vitae miserabiliter spoliatus sim.</s>
					<s n="20" xml:lang="la" type="auto">Verum audi potius d. <persName ref="p315" cert="high">Bedrotum</persName>, qui haec omnia literis ad te diligenter exequetur<note xml:id="fn7" type="footnote" n="7">Unten <ref target="file10651">Nr. 613</ref>.</note>.</s>
				</p>
				<p>
					<s n="21" xml:lang="la" type="auto">Vale faelicissime cum tota ecclesia Tigurina.</s>
				</p>
				<p>
					<s n="22" xml:lang="la" type="auto">Scriptum <placeName ref="l492" cert="high">Argentorati</placeName> in aedibus d. <persName ref="p315" cert="high">Bedroti</persName> anno 1535, 9. julii.</s>
				</p>
				<p>
					<s n="23" xml:lang="la" type="auto"><persName ref="p8459" cert="high">Otho Werdmüllerus</persName> tibi obsequentissimus.</s>
				</p>
				<p>
					<note type="address">[Adresse auf der Rückseite:]</note>
					<s n="24" xml:lang="la" type="auto">Solidae ac verae doctrinae explorataeque fidei d. Henrico Bullingero, verbi ministro Tigurinae ecclesiae praestantissimo suo patri semper venerando.</s>
				</p>
			</div>
		</body>
	</text>
</TEI>
