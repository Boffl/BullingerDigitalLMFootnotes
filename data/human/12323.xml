<TEI xmlns="http://www.tei-c.org/ns/1.0" xml:id="file12323" type="Brief" source="HBBW" n="2276">
	<teiHeader xml:lang="de">
		<fileDesc>
			<titleStmt>
				<title subtype="file">Christian Hochholzer / Aarau AN Heinrich Bullinger, 1. November 1545</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratiam et pacem a domino.</s>
					<s n="2" xml:lang="la" type="auto">Accepi tuas literas<note xml:id="fn1" type="footnote" n="1">Nicht erhalten.</note>, domine ac pater colende, quibus certe gratius hoc tempore dari nil potuit, non solum quod iam dudum magna tuarum apud me erat expectatio literarum, quas tamen a te petere non audebam, sed quod nostri ecclesięque nostrae curam geras.</s>
					<s n="3" xml:lang="la" type="auto">Revocatum esse <persName>Christianum</persName>, ludi moderatorem nostrum,<note xml:id="fn2" type="footnote" n="2"><persName>Christian Hospinian (Wirth)</persName>, seit 1542 Schulmeister in <placeName>Aarau</placeName>, der aus gesundheitlichen Gründen von <placeName>Aarau</placeName> als Pfarrer nach Bassersdorf (Kt. Zürich) versetzt wurde; s. auch oben <ref target="file12189">Nr. 2142</ref> und Anm. 6.</note> honestissimi senatus vestri decreto<note xml:id="fn3" type="footnote" n="3">Vom 1. Oktober 1545. Die Zürcher erboten sich gleichzeitig, <placeName>Aarau</placeName> bei der Suche nach einem anderen Schulmeister behilflich zu sein. Siehe Martha <hi>Reimann,</hi> Die Geschichte der Arauer Stadtschulen von ihren Anfängen bis zum Ende der bernischen Herrschaft (1270-1798), <placeName>Aarau</placeName> 1914, S. 35 (mit Verweis auf die Quelle).</note> plurimi non sine maerore cognoverunt.</s>
					<s n="4" xml:lang="la" type="auto">Ego non parum doleo me privari familiaritate iucundissima amici et compatris charissimi.</s>
					<s n="5" xml:lang="la" type="auto">Sed, quia ad meliorem vocatur conditionem, magna ex parte dolor lenitur.</s>
					<s n="6" xml:lang="la" type="auto">Diligens et fidelis fuit; talem posthac futurum iudico.</s>
				</p>
				<p>
					<s n="7" xml:lang="la" type="auto">Testaris praeterea pro solita tua humanitate tuam erga ecclesiam nostram benevolentiam studiumque singulare, quod nos facile tum in aliis tum in hoc negotio agnoscimus.</s>
					<s n="8" xml:lang="la" type="auto">Atqui hoc de nostris affirmo: ut solitam tuam agnovisse benevolentiam, ita animo pergrato accepisse.</s>
					<s n="9" xml:lang="la" type="auto">Mandarunt etiam mihi, ut ipsorum omnium<note xml:id="fn4" type="footnote" n="4">Die Verantwortlichen in <placeName>Aarau</placeName>.</note> nomine tuae humanitati pro tanto erga nos studio tam agam gratias quam qui maximas, rogamusque nos tibi ut hactenus porro habeas commendatos, auxilio et consilio nos iuvare non dedigneris (idque ego eo diligentius rogo, quo minorem numerum vere fidelium<note xml:id="fn5" type="footnote" n="5">Der zwinglisch Gesinnten in <placeName>Aarau</placeName>.</note> indies magis ac magis experior).</s>
					<s n="10" xml:lang="la" type="auto">Et quia nihil, quod referamus, habemus (nam nos omniaque nostra tibi deberi fatemur), deo optimo maximoque te tuaque omnia piis precibus commendabimus eum interpellaturi, qui est renumerator omnis boni, ut tibi tanto erga ecclesiam suam studio digna retribuat nobisque et omnibus fidelibus diu superstitem conservet.</s>
				</p>
				<p>
					<s n="11" xml:lang="la" type="auto">Quod de ministris <placeName>Bernensium</placeName> audivisse te scribis, verissimum est.</s>
					<s n="12" xml:lang="la" type="auto">Ita plane se res habet.</s>
					<s n="13" xml:lang="la" type="auto">Talis ille est, pro quo laborarunt, qualem esse coniectabaris qualesque omnes sunt, quos illi<note xml:id="fn8" type="footnote" n="8">Die <placeName>Berner</placeName>, besonders <persName>Simon Sulzer</persName> und seine Anhänger.</note> promotos volunt.</s>
					<s n="14" xml:lang="la" type="auto">Nondum receptus<pb type="edition" next="613"/> est a nostris; incertum tamen, quid futurum<note xml:id="fn9" type="footnote" n="9">Siehe dazu unten <ref target="file12339">Nr. 2292</ref>.</note>.</s>
					<s n="15" xml:lang="la" type="auto">Hoc certo scio, me odia multorum incurrisse in hoc negotio; pro officio enim mihi delegato resistere tam publice quam privatim non cesso.</s>
					<s n="16" xml:lang="la" type="auto">Cum maturandum esset (nam iamiam alterum illum<note xml:id="fn10" type="footnote" n="10"><persName>Ulrich Trog</persName>.</note> mittendum fore cognoveram), mentionem fecimus alterius<note xml:id="fn11" type="footnote" n="11">Ein von <placeName>Aarau</placeName> vorgeschlagener, unbekannter Kandidat.</note>; is, cum tyro in linguis<note xml:id="fn12" type="footnote" n="12">tyro in linguis: ein Anfänger in den Sprachen.</note> reperiatur, recipiendus non erat.</s>
				</p>
				<p>
					<s n="17" xml:lang="la" type="auto">Interim tuas accepi literas<note xml:id="fn13" type="footnote" n="13">Nicht erhalten.</note>, quibus <persName>Piperinum</persName> nobis commendas.</s>
					<s n="18" xml:lang="la" type="auto">Is non solum ob eruditionem, sed etiam ob tuam dominique <persName>Theodori</persName><note xml:id="fn15" type="footnote" n="15"><persName>Theodor Bibliander</persName>.</note> commendationem non potest non esse commendatissimus.</s>
					<s n="19" xml:lang="la" type="auto">Sed cum et tibi ignotum hominem dicas, sciscitati sunt quidam de eo a quibusdam, qui aiunt hominem doctum et sincerum, caeterum non admodum provectae aetatis, liberioris vitae, caelibem amare vitam, interim incontinentię suspectum.</s>
					<s n="20" xml:lang="la" type="auto">Easque ob causas hunc recipi nolunt.</s>
					<s n="21" xml:lang="la" type="auto">Alioqui tibi hoc libentissime tribuituri, idque liberius (ut re ipsa est, nil fingens scribo), quod te non aegro laturum animo persuasum habeam.</s>
					<s n="22" xml:lang="la" type="auto">Certum iam nullum habemus in electione.</s>
					<s n="23" xml:lang="la" type="auto">Petere a vobis aut nolunt<note xml:id="fn16" type="footnote" n="16">Wohl die <placeName>Aargauer</placeName> Behörden.</note> aut non audent.</s>
					<s n="24" xml:lang="la" type="auto">A <placeName>Bernatibus</placeName> id periculi<note xml:id="fn17" type="footnote" n="17">Die Furcht, dass die <placeName>Berner</placeName> den Aarauern einen bucerisch gesinnten Lehrer aufdrängen könnten.</note> est, quod nosti.</s>
					<s n="25" xml:lang="la" type="auto">Interim ego experior, quam sint multi<note xml:id="fn18" type="footnote" n="18">von den kirchlichen und städtischen Behörden in <placeName>Aarau</placeName>.</note> infirmi, qui fortissimi videbantur (quod non scribo, ut quenquam deferam, sed ut, quanta nobis sint pericula prae foribus, significem).</s>
					<s n="26" xml:lang="la" type="auto">Adest leo rugiens<note xml:id="fn19" type="footnote" n="19">Der Teufel; vgl. 1Petr 5, 8.</note> occasionem hanc sibi auferri iniquissimo animo ferens.</s>
					<s n="27" xml:lang="la" type="auto">Verissimum esse (re ipsa experior) confundendum fore omnem, qui confidit in homine.</s>
					<s n="28" xml:lang="la" type="auto">Dominus spes nostra<note xml:id="fn21" type="footnote" n="21">Ps 25 (Vulg. 24), 5.</note>.</s>
					<s n="29" xml:lang="la" type="auto">Seduli<pb type="edition" next="614"/> sunt illi<note xml:id="fn22" type="footnote" n="22">Die <placeName>Berner</placeName> Buceraner.</note> in seminando lolio, attenti in omnem occasionem pestiferam istam doctrinam propagandi, quę indies latius serpit eoque maiori cum periculo et detrimento, quo occultius omnia agunt.</s>
					<s n="30" xml:lang="la" type="auto">Iam enim tanta cum expectatione audituri erant me revocari, ut somniarint aut vocatum esse a vobis aut revocandum fore; ideoque, ne ab ecclesia nostra<note xml:id="fn24" type="footnote" n="24">ecclesia nostra: die Zürcher Kirche.</note> alius eligeretur, ipsi inter se consultarant atque constituerant, quis mihi foret subrogandus.</s>
					<s n="31" xml:lang="la" type="auto">Odio prosequuntur eorum quidam, quicquid est Tigurinum; attamen hinc<note xml:id="fn25" type="footnote" n="25">aus <placeName>Aarau</placeName>.</note> deo volente non cedam, nisi vocatus.</s>
					<s n="32" xml:lang="la" type="auto">Video brevi mihi subeunda fore certamina et pericula.</s>
					<s n="33" xml:lang="la" type="auto">Ea cum quibusdam fratribus fidelibus fortiter subibo.</s>
					<s n="34" xml:lang="la" type="auto">Dominum tamen (ne nimium praesumam), qui efficit et<pb type="scan" next="325v."/> velle et posse,<note xml:id="fn26" type="footnote" n="26">Phil 2, 13.</note> rogabo, ne gravius me tentari sinat, quam sim ferendo<note xml:id="fn27" type="footnote" n="27">1Kor 10, 13.</note>.</s>
					<s n="35" xml:lang="la" type="auto">Ei etiam confido, qui fidelis est, simul cum tentationibus talem eventum facturum, ut perferre possim.</s>
					<s n="36" xml:lang="la" type="auto">Ei honor et gloria in secula.</s>
					<s n="37" xml:lang="la" type="manual">Amen.</s>
				</p>
				<p>
					<s n="38" xml:lang="la" type="auto">In caeteris recte valemus; laus domino!</s>
					<s n="39" xml:lang="la" type="auto">Resalutant d. <persName>Zenderius</persName><note xml:id="fn29" type="footnote" n="29"><persName>Johannes Zehnder</persName>, von 1531 bis 1549 Pfarrer in <placeName>Aarau</placeName>. <persName>Hochholzer</persName> war sein Gehilfe.</note> et m. <persName>Gabriel</persName><note xml:id="fn30" type="footnote" n="30"><persName>Gabriel Meyer</persName>, Stadtschreiber von <placeName>Aarau</placeName>.</note>, qui, quales sint, exitus rei demonstrabit.</s>
					<s n="40" xml:lang="la" type="auto">Uxor mea plurimum vos salutat.</s>
					<s n="41" xml:lang="la" type="auto">Salva tua omnia esse cupimus.</s>
					<s n="42" xml:lang="la" type="auto">Vale in domino et me ut hactenus commendatum habe.</s>
					<s n="43" xml:lang="la" type="auto">Prolixior fui, quam volebam; sed ignosces.</s>
				</p>
				<p>
					<s n="44" xml:lang="la" type="auto">Aarovię, kalendis novembris anno 1545.</s>
				</p>
				<p>
					<s n="45" xml:lang="la" type="auto">Tuae humanitati deditissimus</s>
				</p>
				<p>
					<s n="46" xml:lang="la" type="auto"><persName ref="p5708">Christianus Hochholzer</persName>.</s>
				</p>
				<p>
					<note type="address">[Adresse darunter:]</note>
					<s n="47" xml:lang="la" type="auto">Clarissimo viro d. Heinrycho Bullingero, Tigurinae ecclesiae antistiti fidelissimo, domino et patri suo colendissimo.</s>
				</p>
			</div>
		</body>
	</text>
</TEI>
