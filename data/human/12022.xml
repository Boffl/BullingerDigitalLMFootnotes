<TEI xmlns="http://www.tei-c.org/ns/1.0" xml:id="file12022" type="Brief" source="HBBW-14" n="1975">
	<teiHeader xml:lang="de">
		<fileDesc>
			<titleStmt>
				<title subtype="file">s.n. / Bremgarten an Heinrich Bullinger, 6. September 1544</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich ZB</bibl>
				</sourceDesc>
		</fileDesc>
		</teiHeader>
	<text xml:lang="de">
		<body>
			<div xml:id="div1" corresp="regest1">
				<p>
					<s n="1" xml:lang="de" type="auto">Unnser fründtlich dienst unnd alles guͦtz zuͦvor.</s>
				</p>
				<p>
					<s n="2" xml:lang="de" type="auto">Ersamer, wolgelerter, besonders lieber her, alls unnser vordriger predicant, her Balthass[ar] Öß<note xml:id="fn2" type="footnote" n="2">Zu <persName ref="p17823" cert="high">Balthasar Ös (Oes)</persName> ist nichts Weiteres bekannt.</note>, mit tod abganngen, und daruff inn siner verlasßnen erbschafft gehanndlet worden, ist mann inn hoffnung gesin, der pfruͦnd zinßrodell funden werden solte; so aber nit, unnd dann wir gentzlichen achtend, jetzmal by nyemandem baß<note xml:id="fn4" type="footnote" n="4">besser.</note> zuͦerkondigen sin dann an üch, was gedachter pfruͦnd jerlich zinß und inkomen sygent<note xml:id="fn5" type="footnote" n="5">seien.</note> etc., diewyl und ir die vornacher ouch zuͦ lechen gehept hand<note xml:id="fn6" type="footnote" n="6">da ihr diese vorher (früher) auch inne gehabt habt; versehen habt.</note>, lanngt derhalb an üch unser gar fründtlich beger und pit, ir wellint uns zuͦgefallen so wol thuͦn, doch der dingen, was, wievil, ouch wo und uff wem, ernemmpte predicatur, ir renndt, zins und güllt etc., alls ir si noch inn versechunng gehept habe<note xml:id="fn7" type="footnote" n="7">sie noch inne gehabt habt; versehen habt.</note>, so fürderlichest es sin mag, eygenntlich<note xml:id="fn8" type="footnote" n="8">genau.</note> erinnern, und dannathin uns alles deß ir hierumb noch inn wüsßen tragendt, in einem register oder rodel guͤtlichn berichten<note xml:id="fn9" type="footnote" n="9">Eine Antwort Bullingers ist nicht überliefert.</note> und also hierinn dermaß bewysen, alls unser guͦt verthruwen zuͦ üch stat.</s>
					<s n="3" xml:lang="de" type="auto">Wo wir dann solichs umb üch könnend günstlich beschulden<note xml:id="fn10" type="footnote" n="10">wohlwollend vergelten.</note> unnd verdienen, wellen wir uns gantz willig erzeign, und usserthalb dem sollend ir üch sunst ouch alles guͦtens zuͦ uns getrösten<note xml:id="fn11" type="footnote" n="11">und außerdem sollt ihr alles Gute von uns erhoffen dürfen.</note>.</s>
					<s n="4" xml:lang="de" type="auto">Damit gott wol bevolchen.<pb type="edition" next="379"/></s>
					<s n="5" xml:lang="de" type="auto">Datum sampstags vor Felicis et Regule anno etc. 1544.</s>
				</p>
				<p>
					<s n="6" xml:lang="de" type="auto">Schulltheis und Rath ze Bremgartten.</s>
				</p>
				<p>
					<note type="address">[Adresse auf der Rückseite:]</note>
					<s n="7" xml:lang="de" type="auto">Dem ersamen, wolgelerten hern Heinricus Bullingern, öberstem predicanten der statt Zürich, unnserem besonndern lieben hern.</s>
				</p>
			</div>
		</body>
	</text>
</TEI>
