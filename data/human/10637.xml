<TEI xmlns="http://www.tei-c.org/ns/1.0" xml:id="file10637" type="Brief" source="HBBW" n="599">
	<teiHeader xml:lang="de">
		<fileDesc>
			<titleStmt>
				<title subtype="file">Georg Distel (Cardelius) / Entringen AN Heinrich Bullinger, 24. Juni 1535</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="de">
		<body>
			<div xml:id="div1" corresp="regest1">
				<p>
					<s n="1" xml:lang="de" type="auto">Fryd, gnad und barhertzikait von gott, dem vatter, durch Jhesum cristum, unsern heiland etc., darzu, was ich eeren und guͦts vermag, lieber herr gfatter und gebieter.</s>
				</p>
				<p>
					<s n="2" xml:lang="de" type="auto">Ich [da]nck uch [altz z]ytt alles [g]uͦts etc., laß uch wyssen, das ich früsch und gsund bin mit sampt minem hußgesind.</s>
					<s n="3" xml:lang="de" type="auto">Das horte ich ouch von hertzen von uch, uwerm hußgsind ze sagen.</s>
				</p>
				<p>
					<s n="4" xml:lang="de" type="auto">Als ich gen <placeName>Entringen</placeName> komen, ist mir das <persName>Salome</persName><note xml:id="fn2" type="footnote" n="2">Über <persName>Distels</persName> Tochter(?) Salome ist sonst nichts bekannt.</note> gestorben und mir wenig ingangen, das ich ettwan hunger kan hab und die pfruͤnden noch nicht uffericht.</s>
					<s n="5" xml:lang="de" type="auto">Doch muͦß ich mich lyden von des worts wegen.</s>
					<s n="6" xml:lang="de" type="auto">Ja min volck gantz widerspennig, sonders der schultheß im flecken und die rychter, ouch die richysten<pb type="edition" next="247"/> sich möchtig partyen und den gmeynen, fromen volck werck, lehen und hyiff abschlahen, die selben, so dem evangelio anhenging, vor gericht mit der thau vervolget, und wir als unser part wol geursacht wäre, sy vor fürsten oder sinem regiment zu verclagen.</s>
					<s n="7" xml:lang="de" type="auto">Ja, mir uff kantzel hinden fron altar geschißen, ouch galgen gemalet an die tafflen hinder dem altar et reliqua etc.</s>
					<s n="8" xml:lang="de" type="auto">Darumb ich wol 20 artickel wider sy hette, wölches ich als lyd durch gottes wort der reformacion.</s>
					<s n="9" xml:lang="de" type="auto">Deshalb ich geursachet, in ir schalck zu straffen und die grindhuben abzeziehen nach minem ampt schuldig und pflichtig, dadurch ich zygen, ich fall mit gwalt darin, das die warhait nit ist, sonder meer vor den frummen gemant, baß zu straffen.</s>
					<s n="10" xml:lang="de" type="auto">Das thuͦr ir ich ouch etwa, mit giety sy erman und zu in in ratt gang, das wol vier mal geschehen, sy nach der geschrift ermant abzestan, dem nach uff der kantzel ernstlich und dapffer, als ainem, dem sin ampt angelegen und zu statt zu verwalten.</s>
					<s n="11" xml:lang="de" type="auto">Bitt üch und alle unsere brieder, das sy gott für mich und für das mir vom herren empfolhen ist, bitten wöllent um besserung.</s>
					<s n="12" xml:lang="de" type="auto">Man hert kom von ainem flecken als von dem, das vor langen jaren im bapstumb irre pfaffen nie haben riebig gelaßen etc.</s>
					<s n="13" xml:lang="de" type="auto">Gott gnad unß allen.</s>
					<s n="14" xml:lang="de" type="auto">Von andren sagen wirt uch <persName>Conradus Schlupff</persName> in die heck<note xml:id="fn13" type="footnote" n="13"><persName>Konrad Hermann</persName>; s. unten <ref target="file10659">Nr. 621</ref>, Anm. 6. Die Identifikation des in einem Brief Berchtold Hallers an Bucer erwähnten "Schlupfindheggius" mit <persName>Schwenckfeld</persName> (so z. B. <hi>Pollet,</hi> Bucer II 420, Anm. 5) ist dementsprechend zu korrigieren.</note>, pfarrer zu <placeName>Seeberg</placeName><note xml:id="fn14" type="footnote" n="14"><placeName>Seeberg</placeName> (Kt. Bern).</note>, wol underrichten.</s>
					<s n="15" xml:lang="de" type="auto">Nit mer, dann gott sy mit uch, allem uwerm hußvolck.</s>
				</p>
				<p>
					<s n="16" xml:lang="de" type="auto">Griessen wir alle brieder und guͦtt herren etc.</s>
				</p>
				<p>
					<s n="17" xml:lang="de" type="auto">Datum zu <placeName>Entringen</placeName> etc. 35., uff Joannis Baptiste.</s>
				</p>
				<p>
					<s n="18" xml:lang="de" type="auto"><persName>Jörg Distel</persName>, pfarrer zu <placeName>Entringen</placeName> etc.</s>
				</p>
				<p>
					<s n="19" xml:lang="de" type="auto">Uß groß yll hab ich uch nit latin künden schryben, darumb zürnent nit.</s>
					<s n="20" xml:lang="de" type="auto">Es gatt andern predicanten vast allen wie mir etc.</s>
				</p>
				<p>
					<note type="address">[Adresse auf der Rückseite:]</note>
					<s n="21" xml:lang="la" type="auto">Fidelissimo et eruditissimo M. Heinrico Bullingero, ecclesiasti Tigurino, compatri ac pręceptori suo charissimo etc.</s>
					<s n="22" xml:lang="de" type="auto">Zürich.</s>
				</p>
			</div>
		</body>
	</text>
</TEI>
