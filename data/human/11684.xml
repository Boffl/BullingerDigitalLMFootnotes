<TEI xmlns="http://www.tei-c.org/ns/1.0" xml:id="file11684" type="Brief" source="HBBW" n="1641">
	<teiHeader xml:lang="de">
		<fileDesc>
			<titleStmt>
				<title subtype="file">Valentin Boltz (Telius) / [Zug] AN s.n. / [Zürich], 25. Juni 1542</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Salutem et pacem a Christo, servatore nostro, exoptat.</s>
				</p>
				<p>
					<s n="2" xml:lang="la" type="auto">Allate sunt mihi, patres et viri optimi, decimo calendarum iuliarum litere doctissimi <persName>Conradi Pelicani</persName><note xml:id="fn2" type="footnote" n="2"><persName>Pellikans</persName> Brief ist nicht erhalten. Dass gerade <persName>Pellikan</persName> mit dem Schreiben an <persName>Boltz</persName> beauftragt wurde, erklärt sich wohl aus dem gemeinsamen Herkunftsort <placeName>Rufach</placeName> (1544 reisten sie gemeinsam dorthin; s. <persName>Pellikan</persName>, Chronikon 163-165).</note> plene absynthio et gentiana, ita ut aliquamdiu mihi suspecte haberentur non esse Pelicanas.</s>
					<s n="3" xml:lang="la" type="auto">Non fateor, quod mihi impingit.</s>
				</p>
				<p>
					<s n="4" xml:lang="la" type="auto">Non sum is, quem aestimat; non feci, non facio, non factus sum, que de me inque me vir bonus scribere audet proclamando me mendacem, scelestum, plasphemum, scortatorem, pii magistratus obtrectatorem, Christi, evangelii, synodi et fratrum contemptorem, in summa talem peccatorem, qui venia omni indignus.</s>
					<s n="5" xml:lang="la" type="auto">Siccine calamus, quem nomine fratrum in me strinxit, securis erit et papyrus laniena?</s>
					<s n="6" xml:lang="la" type="auto">Si offitium est sapientum virorum, si naturae ius, si est evangelicum, si christianum ita (occlusa ratione) tam impie scelerateque calumniari, tam hostiliter lacerare eum conservum, qui hactenus in fide Iesu Christi, eterni regis, perstiti, qui honestati semper (ut novit) studui, qui literas rectas a puero colui, qui innocentiam atque virtutem (absque ambitione loquendo) summo studio curavi nullius unquam mihi conscius sceleris, nisi illud, quod privatus infideli atque impudicissima uxore huic pudicae ac honestissime[!] virgini<note xml:id="fn4" type="footnote" n="4">Die nicht namentlich bekannte Frau hatte bereits in <placeName>Schorndorf</placeName> als Magd in <persName>Boltz</persName>' Haushalt gelebt; s. ebd.</note> me fide astrinxerim coniugali nondum celebratis nuptiis.</s>
					<s n="7" xml:lang="la" type="auto">Est ne tali mola dignus, qui urgente conscientia fidem suam liberat?</s>
					<s n="8" xml:lang="la" type="auto">Cur has terras introierit honestissima puella vel quamobrem desponsata mihi fuerit, hucusque nemo sciscitatus est.</s>
					<s n="9" xml:lang="la" type="auto">Est mihi proscripta impiissima prima uxor, inimica evangelii et ministrorum Christi acerrima hostis; illam volunt obtrudere mihi; honestissima vero ac sanctis moribus exturbari curatur.</s>
					<s n="10" xml:lang="la" type="auto">Prima preter moechiam ac horrendas plasphemias nil novit (ut plures literae comprobant); hec vero nescia criminum praeter Christum et<pb type="edition" next="107"/> verbum eius nil ambit.</s>
					<s n="11" xml:lang="la" type="auto">Prior omni me re bis terve spolians egere ac esurire fecit; hec suis manibus texendo nendoque fideliter inservit nemini non obsequens vicinorum.</s>
					<s n="12" xml:lang="la" type="auto">Sed haec testificando temulentiae venereae accusor contemptorque Christi ac fratrum censeor.</s>
					<s n="13" xml:lang="la" type="auto">Non contemptus ergo illam introduxi aedes meas irritando aliquem, sed rescitam eripere volui ex imminentibus periculis.</s>
				</p>
				<p>
					<s n="14" xml:lang="la" type="auto">Ah, ne, o patres, tantopere sevite, ne ridete querelas turbatissimi fratris!</s>
					<s n="15" xml:lang="la" type="auto">Non sum optimi magistratus obtrectator, quem ultima concione mea fideliter coram omni ecclesia excusavi in suggestu omnes auditores commonefaciens, ne unquam magistratui imponant culpam discessus mei; ipse solus huius rei autor sim.</s>
					<s n="16" xml:lang="la" type="auto">Si dubitatur, convocetur ecclesia universa, et audietis.</s>
					<s n="17" xml:lang="la" type="auto">Non sum Barrabas<note xml:id="fn6" type="footnote" n="6">Vgl. Mt 27, 16-26 par.</note> neque Iscarioth<note xml:id="fn7" type="footnote" n="7">Judas; vgl. Mt 26, 14-16 par.</note>, sed Iesu Christi servus, quem ardentissime etiam sub hac pressura amo.</s>
					<s n="18" xml:lang="la" type="auto">Cur refugitis Christum in membro suo?</s>
					<s n="19" xml:lang="la" type="auto">Quur illi infecti estis, quem non modo mea quondam Hyrcilliana aecclesia<note xml:id="fn8" type="footnote" n="8">Die Gemeinde in <placeName>Hirzel</placeName>.</note>, immo etiam omnes vicine aecclesiae excipiunt et amant solis invidentibus, qui tueri debebant?</s>
					<s n="20" xml:lang="la" type="auto">Affirmate erga me pietatem vestram, viri doctissimi, ut eam exteris etiam nationibus de vobis praedicem.</s>
					<s n="21" xml:lang="la" type="auto">Sed aitis fortasse: „Etiam lapsus cristas adversus nos erigit<note xml:id="fn9" type="footnote" n="9">Vgl. <bibl>Adagia</bibl> 1, 8, 69 (<bibl>LB</bibl> II 324).</note>.“</s>
					<s n="22" xml:lang="la" type="auto">Absit, fratres piissimi; misericordiam vestram imploro, qui nondum septies in die mihi ignovistis<note xml:id="fn10" type="footnote" n="10">Vgl. Lk 17, 3f.</note>.</s>
					<s n="23" xml:lang="la" type="auto">Gloria fui Christo, aecclesiae et vobis; iudex ac testis sit omnisciens deus intra me et vos<note xml:id="fn11" type="footnote" n="11">Vgl. 1 Sam 24, 16 u. ö.</note>.</s>
					<s n="24" xml:lang="la" type="auto">Aecclesiam, cui praefui, et vicinos omnes interrogate; ex illorum sententia damnandus eram.</s>
					<s n="25" xml:lang="la" type="auto">Esto maculam esse, quod syncero animo modo patravi; vestrum tamen fuerat hanc non detegere, sed cum Sem et Japheto obtegere<note xml:id="fn12" type="footnote" n="12">Vgl. Gen 9, 20-27.</note> evangelico oleo, ne uno malo universa fratris fama rueret vulgoque insaniendi ansa praeberetur.</s>
					<s n="26" xml:lang="la" type="auto">Monet idem <persName ref="p6490">Philippus Melanchton</persName> in suis Locis non ob lapsum aliquem facile repudiandos ministros Christi scribens in haec verba:<note xml:id="fn13" type="footnote" n="13"><bibl>MO</bibl> XXI 509.</note> „Sciant autem pii se et aecclesie concordiae et dignitati ministerii hoc debere, ne discedant a ministris propter eorum mores, si non est impia doctrina.</s>
					<s n="27" xml:lang="la" type="auto">[...] Leditur enim honos divini nominis contempto ministerio“ etc.</s>
					<s n="28" xml:lang="la" type="auto">Haec ille.</s>
					<s n="29" xml:lang="la" type="auto">Nemo ex omnibus commilitonibus meis ad patientiam et Christi constantiam me exulem adhortatur, praetereunt me sacerdos et levites solo solante Samaritano<note xml:id="fn14" type="footnote" n="14">Vgl. Lk 10, 30-37.</note>.</s>
					<s n="30" xml:lang="la" type="auto">Quur sevissima scripta amatissimi Pelicani mei mihi immerenti tremorem tormentorum incutiunt?</s>
					<s n="31" xml:lang="la" type="auto">Nam post horrendam epistolam (quam hinc mecum deferam) ad cuiusvis accessum stupor, ad cuiusvis vocem metus mihi contritissimo obversatur.</s>
					<s n="32" xml:lang="la" type="auto">Quilibet dies ultimus mihi aestimatur.<pb type="edition" next="108"/></s>
				</p>
				<p>
					<s n="33" xml:lang="la" type="auto">Date, o fratres, mei dilectissimi, ob Christi amorem tantillum temporis inducias, donec solvendo satisfaciam, quibus debeo.</s>
					<s n="34" xml:lang="la" type="auto">Vinum, quod debetur mihi Tyguri, simili odio interdictum est, quod <persName ref="p5295">Christophoro Froschouero</persName> donaram.</s>
					<s n="35" xml:lang="la" type="auto">Amici quoque res est videnda, in tuto ut collocetur.</s>
					<s n="36" xml:lang="la" type="auto">Heu, cur papistis sacram et exquisitissimam bibliothecam meam prostituam vendendo?</s>
				</p>
				<p>
					<s n="37" xml:lang="la" type="auto">Sed forsan aitis: „Abi hinc, quo dignus es.“<note xml:id="fn15" type="footnote" n="15">Vgl. <persName>Plautus</persName>, Menaechmi, 516.</note></s>
					<s n="38" xml:lang="la" type="auto">Quo abibo?</s>
					<s n="39" xml:lang="la" type="auto">Ad papatum?</s>
					<s n="40" xml:lang="la" type="auto">Mori potius discupiam.</s>
					<s n="41" xml:lang="la" type="auto">Obsecro, fratres, ferte misero atque syncero fratri auxilium.</s>
					<s n="42" xml:lang="la" type="auto">Adeon ingenio vos esse duro atque inexorabili, ut neque precibus molliri queatis<note xml:id="fn16" type="footnote" n="16"><persName>Terenz</persName>, Phormio, 497f.</note>!</s>
				</p>
				<p>
					<s n="43" xml:lang="la" type="auto">Aegritudine transacta, celo sereniore reddito marsupioque onustiore mox <placeName>Argentinam</placeName> repetam allaturus alias divortii literas, ne cuivis aperiatur fenestra quidvis de me suspicandi inque me quidvis torquendi.</s>
					<s n="44" xml:lang="la" type="auto">Nam uno subsannante lapidemque iacente plures iaciunt.</s>
					<s n="45" xml:lang="la" type="auto">Ah, pendet semel vipera de manu mea; omnino igitur malefactor cum Paulo aestimor,<note xml:id="fn17" type="footnote" n="17">Vgl. Apg 28, 3f.</note> et quicquid unquam vel optime gessi, in suspicionem amarissimam erga vos rapitur.</s>
					<s n="46" xml:lang="la" type="auto">Habuistis famulum in me (sine elatione dictum) vicinis omnibus gratissimum, qui prodesse omnibus, nemini verbo vel exemplo obesse novit, quare illis chari fuistis.</s>
					<s n="47" xml:lang="la" type="auto">Adhuc cuncti homines bene mihi volunt ex animo sperantes reditum pastoris.</s>
					<s n="48" xml:lang="la" type="auto">Spe optima alimur.</s>
					<s n="49" xml:lang="la" type="auto">Cathena infamiae circumdatus cum Paulo incedo sperans fore, ut ea (re exactius cognita) tollatur.</s>
					<s n="50" xml:lang="la" type="auto">Sed si quid cuiquam nocui, mori non recuso<note xml:id="fn18" type="footnote" n="18">Vgl. <persName>Seneca d.A.</persName>, Controversiae, 7, 8, 6.</note>.</s>
					<s n="51" xml:lang="la" type="auto">O fratres, o commilitones charissimi, mecum ita agite, ut, qui in vernaculos lapsos integri estis, iidem quoque in me proselytum esse videamini.</s>
				</p>
				<p>
					<s n="52" xml:lang="la" type="auto">Bene valete omnes deprecantes pro me Christum, regem eternum.</s>
					<s n="53" xml:lang="la" type="auto">Ex tuguriolo cimicum<note xml:id="fn19" type="footnote" n="19">Ob damit auf einen Ortsnamen angespielt wird, bleibt unsicher. In Frage kommt das unweit von <placeName>Hirzel</placeName> gelegene, katholische <placeName>Zug</placeName>/Tugium (vgl. auch oben Z. 64-66).</note>, 7. calendas iulii anno 1542.</s>
				</p>
				<p>
					<s n="54" xml:lang="la" type="auto"><persName>Valentinus</persName> Telius Rubeaquensis<note xml:id="fn20" type="footnote" n="20">Von <placeName>Rufach</placeName>.</note>.</s>
					<s n="55" xml:lang="la" type="auto">Boni consulite mea scripta, quae ex contrito spiritu prodierunt.</s>
					<s n="56" xml:lang="la" type="auto">Patrem Pelicanum oro, ut mihi ex corde ignoscat.</s>
				</p>
				<p>
					<note type="address">[Adresse auf der Rückseite:]</note>
					<s n="57" xml:lang="la" type="auto">Piissimis pariter et doctissimis Christi Iesu fratribus, sacratissimae evangelicae militiae professoribus urbis Tygurinae, inprimis semper et colendis atque amandis.</s>
				</p>
			</div>
		</body>
	</text>
</TEI>
