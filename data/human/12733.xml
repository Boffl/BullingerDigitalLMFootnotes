<TEI xmlns="http://www.tei-c.org/ns/1.0" xml:id="file12733" type="Brief" source="HBBW" n="2686">
	<teiHeader xml:lang="de">
		<fileDesc>
			<titleStmt>
				<title subtype="file">Christian Hochholzer / Aarau AN Heinrich Bullinger, 20. November 1546</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Graciam et pacem a domino.</s>
					<s n="2" xml:lang="la" type="auto">Veniam apud te exorare literis meis frequentioribus opus non habeo, domine colende, cum tuam erga me benevolentiam iam dudum exploratam habuerim.</s>
					<s n="3" xml:lang="la" type="auto">Verum tamen nunc non te interturbarem literis, nisi preces quorundam bonorum hominum tantum non ad tuam humanitatem literas exarare coegissent.</s>
					<s n="4" xml:lang="la" type="auto">Causam brevi audies.</s>
				</p>
			</div>
			<div xml:id="div2" corresp="regest2">
				<p>
					<s n="5" xml:lang="la" type="auto">Fuit apud nos homo probus, honestus, doctus et fidelis, d. <persName>Ioannes Senger</persName><note xml:id="fn1" type="footnote" n="1"><persName>Johannes Senger</persName> aus <placeName>Aarau</placeName>, dort als Lateinschulmeister tätig. Ab 7. Mai 1539 bis zu seinem Tod im Jahre 1545 Pfarrer in <placeName>Veltheim</placeName>, Kt. Aargau; s. <hi>Pf-Aargau</hi> 137, <ref target="file11108">Nr. 1065</ref>.</note> piae memoriae.</s>
					<s n="6" xml:lang="la" type="auto">Hic ante aliquot menses, fere anni spacium, extremum clausit diem (cum aliquandiu in <placeName>Veltheim</placeName><note xml:id="fn2" type="footnote" n="2"><placeName>Veltheim</placeName>, Kt. Aargau.</note> ecclesię Christi summa diligentia et fide evangelium praedicasset) relicta uxore gravida<note xml:id="fn3" type="footnote" n="3">Unbekannt.</note> cum liberis octo.</s>
					<s n="7" xml:lang="la" type="auto">Proximis autem diebus contigit, ut et ipsa, viam universae carnis profecta, <pb type="edition" next="311"/> mortem obierit una cum filiorum uno.</s>
					<s n="8" xml:lang="la" type="auto">Supersunt itaque liberi orphani octo, qui opera bonorum hominum hic atque illic aeducabuntur.</s>
					<s n="9" xml:lang="la" type="auto">Horum ex numero maximus est natu hic iuvenis, <persName ref="p1568">Isaac Senger</persName>, qui has ad te perfert literas, artem callens pistoriam.</s>
					<s n="10" xml:lang="la" type="auto">Placuit itaque cognatis ipsius, qui sunt homines probi et honesti, caeterum tenuis fortunae, ut hic <placeName>Tigurum</placeName> petat, ubi magistri artificii huius sint optimi, ubi alicui ad tempus serviat pro mercede.</s>
				</p>
			</div>
			<div xml:id="div3" corresp="regest3">
				<p>
					<s n="11" xml:lang="la" type="auto">Et quia iuvenis est probus, caeterum omnium rerum tantumnon expers, quod attinet ad conversationem hominum, ac simplex, maximopere me rogarunt, ut hunc iuvenem et patris et ipsorum nomine tuę commendem humanitati, quod quidem non aegre te laturum confidebant, cum propter patrem tibi commendatum fore sperabant.</s>
					<s n="12" xml:lang="la" type="auto">Alioqui enim non ad te pertinebat, ut pistorem tibi commendaremus.</s>
					<s n="13" xml:lang="la" type="auto">Sed quia sciunt te tantę apud vestros esse aestimationis, ut, quem tu ames et promoveas, eum omnes promotum velint, quare hoc unum est, quod a te petimus, ut, si potest fieri, hunc iuvenem vel <persName>Iacobo Sprüngly</persName><note xml:id="fn4" type="footnote" n="4"><persName>Jakob Sprüngli</persName> aus der Zunft zum Weggen, 1546 Mitglied des Großen Rates in <placeName>Zürich</placeName>; s. <bibl>HBBW</bibl> XIII 279, Anm. 26.</note>, vel alii cuidam probo et honesto viro eius artificii perito, commendes oresque, ut familię suę adscribere dignetur.</s>
				</p>
			</div>
			<div xml:id="div4" corresp="regest4">
				<p>
					<s n="14" xml:lang="la" type="auto">Hoc si feceris, m. <persName>Gabriel</persName><note xml:id="fn5" type="footnote" n="5">Der Stadtschreiber von <placeName>Aarau</placeName>, <persName>Gabriel Meyer</persName>.</note> aliique boni loco maximi beneficii sunt reputaturi.</s>
					<s n="15" xml:lang="la" type="auto">Non est, ut quicquam dicam de officio, quid orphanis debeamus et maxime cooperariorum in evangelio Christi liberis, cum te sciam pro solita tua erga ministros Christi humanitate totum in hoc esse, ut quamplurimis benefacias.</s>
					<s n="16" xml:lang="la" type="auto">Multis itaque nominibus hunc Isaac tibi commendatum fore non dubitamus.</s>
					<s n="17" xml:lang="la" type="auto">Rogo, ne aegre feras.</s>
					<s n="18" xml:lang="la" type="auto">Nam hoc officii bonis illis hominibus denegare non potui.</s>
				</p>
			</div>
			<div xml:id="div5" corresp="regest5">
				<p>
					<s n="19" xml:lang="la" type="auto">Scripsi ante triduum ad te.<note xml:id="fn6" type="footnote" n="6">Mit Brief <ref target="file12728">Nr. 2681</ref> vom 17. November.</note></s>
					<s n="20" xml:lang="la" type="auto">Nescio, an acceperis eas literas.</s>
					<s n="21" xml:lang="la" type="auto">Ego certe a te accepi nihil.</s>
					<s n="22" xml:lang="la" type="auto">Vale.</s>
					<s n="23" xml:lang="la" type="auto">Salutant te omnes boni.</s>
				</p>
			</div>
			<div xml:id="div6" corresp="regest6">
				<p>
					<s n="24" xml:lang="la" type="auto">Domini nostri <placeName>Bernenses</placeName><note xml:id="fn7" type="footnote" n="7"><placeName>Aarau</placeName> war damals Teil des <placeName>Berner</placeName> <placeName>Aargaus</placeName>.</note> conscripsere ex subditis exercitum 10000 militum,<note xml:id="fn8" type="footnote" n="8">Siehe dazu <ref target="file12717">Nr. 2670</ref>,32-34.</note> ad quem numerum explendum Aarovienses dabunt 122 milites, eosque ex oppidulo tam parvo!</s>
					<s n="25" xml:lang="la" type="auto">Quid futurum sit, dubitamus.</s>
					<s n="26" xml:lang="la" type="auto">Dominus gratia sua dirimat.</s>
					<s n="27" xml:lang="la" type="manual">Amen.</s>
					<s n="28" xml:lang="la" type="auto">Aarovię, 20. novembris 1546.</s>
					<s n="29" xml:lang="la" type="auto">Tuae humanitati deditissimus <persName ref="p5708">Christianus Hochholzer</persName>.</s>
				</p>
				<p>
					<note type="address">[Adresse auf der Rückseite:]</note>
					<s n="30" xml:lang="la" type="auto">Clarissimo viro d. Heinrycho Bullingero, <placeName>Tigurinę</placeName> ecclesiae antistiti fidelissimo, domino suo tanquam patri plurimum colendo.</s>
				</p>
			</div>
		</body>
	</text>
</TEI>
