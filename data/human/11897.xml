<TEI xmlns="http://www.tei-c.org/ns/1.0" xml:id="file11897" type="Brief" source="GR-I" n="48">
	<teiHeader xml:lang="de">
		<fileDesc>
			<titleStmt>
				<title subtype="file">Veit (Vitus) Kappeler d.J. (Sacellius, [falsch:] Sacellus) / Chur an Heinrich Bullinger, 19. Februar [1544]</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich ZB</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Salutis plurimum.</s>
					<s n="2" xml:lang="la" type="auto">Malo tibi nil scribere quam scribere turbulenter.</s>
					<s n="3" xml:lang="la" type="auto">Sic enim nostrae sese habent res: respublicae nostrae etiamnum nutant; dilabitur nostra schola; geruntur pleraeque auspicio tyranni, in cuius casses calamitosa respublica Rhaetorum iamnum involavit.</s>
					<s n="4" xml:lang="la" type="auto">Propterea condonandum erit paulum nobis, si hypocrisim odorati fuerimus.</s>
					<s n="5" xml:lang="la" type="auto">Pendendum etenim ab utrisque dominis est, modo velimus nostra omnia salva esse.</s>
					<s n="6" xml:lang="la" type="auto">Tu, o mi piissime Bullingere, hisce nos eripe, ne siet una intermoriendum.</s>
					<s n="7" xml:lang="la" type="auto">Eius etenim ingenii vir es - atque haud loquor <foreign xml:lang="el">ἀπείρως</foreign> -, ut non solum studiosos omnes adames ac tuo ceu sinu foveas, sed etiam ab omni et iniuria et noxa vindices.</s>
					<s n="8" xml:lang="la" type="auto">Quid, si miser ego contagiosis hisce morbis occallescerem, inde captarem commodi?</s>
					<s n="9" xml:lang="la" type="auto">Nimirum in eiusmodi Syrenes delapsus vel poenitus obdormiscerem vel subverterer una.</s>
					<s n="10" xml:lang="la" type="auto">Nolo igitur, nisi et incogitantissimus sim plane omnium, utrosque amplecti, et Christum et Beliel.</s>
					<s n="11" xml:lang="la" type="auto">Posito enim longe altero alterum lubens amplectar.</s>
					<s n="12" xml:lang="la" type="auto">Essent tibi hic obturandae aures, esset conivendum, esset nonnunquam subclaudicandum et item dissimulanda omnia; ita nobiscum agitur.</s>
					<s n="13" xml:lang="la" type="auto">Nescio medius fidius, fidesne an charitas maius in orbe periclitetur.</s>
					<s n="14" xml:lang="la" type="auto">Involvitur, involvitur, dispeream, terminus rerum.</s>
					<s n="15" xml:lang="la" type="auto">Habemus coram propinatam vel consum(m)ationis vel alterationis, propheta clamante, faecem.</s>
					<s n="16" xml:lang="la" type="auto">Istut in votis unis crebro est: solvi mancipio hoc corporis et esse cum Christo.</s>
					<s n="17" xml:lang="la" type="auto">Vereor enim, vereor inquam, ne, si non decurtentur dies mei, delabar ad deterius; sic enim mihi obtenduntur laquei.</s>
					<s n="18" xml:lang="la" type="auto">Tu, qui pius es, luctare pro nobis ac veniam a Deo impetra, penes quem habes inipetratorium illam deam ac ceu Suadae medullam.</s>
					<s n="19" xml:lang="la" type="auto">O quam multa essent hic tibi deplangenda, quae tamen propter angustiam temporis et reliquorum supersedemus.</s>
					<s n="20" xml:lang="la" type="auto">Videremur enim grande solatium nostrorum cruciatuum ac <foreign xml:lang="el">τῆς ἑαυτωντιμορυμενίας</foreign> hoc pacto cepisse, si nostra haec in tanti viri gremium funderemus.</s>
					<s n="21" xml:lang="la" type="auto">Aspernamur litteras, convellimus religionem, conculcamus denique, quicquid ad cultum Dei pertinet.</s>
					<s n="22" xml:lang="la" type="auto">Quid subsequetur aliud, quam ingens iuxta dictum Amos penuria veri?</s>
					<s n="23" xml:lang="la" type="auto">Quod quidem coram licet ac sine impedimento intueri.</s>
					<s n="24" xml:lang="la" type="auto">Hic enim, qui tradit litteras, vir spectatae et eruditionis et probitatis, iamnum forsan sua avulsus ecclesia in aliam pascuam nititur, cessurus huic nostrae ingratitudini; quem tibi omnibus nominibus undiquaque ceu fidelissimum clientem commendo.</s>
					<s n="25" xml:lang="la" type="auto">Scis nimirum, quid bona illa ac nobilissima Philalithia parturiat hoc aevo, quid secum vehat plaerumque.</s>
					<s n="26" xml:lang="la" type="auto">Hic noster congessit dialogismos aliquos, in quibus liberius quodammodo ac non insulse taxavit quorundam contumaciam ac insolentiam, quae statim sibi et odium et convicia conciliavere.</s>
					<s n="27" xml:lang="la" type="auto">Mirum, quam peccarit hic, quam grande nephas patrant, ita ut vix redimendus fuerit indulgentia papae, grandis illius domini.</s>
					<s n="28" xml:lang="la" type="auto">Dignabere virum tractare, prout dignus est.</s>
					<s n="29" xml:lang="la" type="auto">Tu interim vale cum Ihesu nostro perpetuum, cui nos commendabis sedulo.</s>
					<s n="30" xml:lang="la" type="auto">Tu demum, o piissime vir ac nostrum intime, si quid sinistrius gesserimus, paterne emendabis.</s>
					<s n="31" xml:lang="la" type="auto">Sumus, ut scis, aliquoties incircumspecti.</s>
					<s n="32" xml:lang="la" type="auto">Denuo vale una cum Penelope tua.</s>
					<s n="33" xml:lang="la" type="auto">Raptissimo calamo.</s>
					<s n="34" xml:lang="la" type="auto">19. Februarii.</s>
					<s n="35" xml:lang="la" type="auto">Hauries reliqua ex schedae latore fusius.</s>
					<s n="36" xml:lang="la" type="auto">T(uae) h(umanitatis) Vitus Sacellus, Curiensis pedotriba deditissimus.</s>
				</p>
				<p>
					<s n="37" xml:lang="la" type="auto">Viro undiquaque celeberrimo magistro Hainricho Bullingero, domino suo ac Moecenati nunquam non observando.</s>
				</p>
			</div>
		</body>
	</text>
</TEI>
