<TEI xmlns="http://www.tei-c.org/ns/1.0" xml:id="file12029" type="Brief" source="CO" n="572">
	<teiHeader xml:lang="de">
		<fileDesc>
			<titleStmt>
				<title subtype="file">Heinrich Bullinger / Z체rich AN Johannes Calvin, 12. September 1544</title>
			</titleStmt>
			<publicationStmt>
				<authority>Universit채t Z체rich</authority>
				</publicationStmt>
			<sourceDesc>
				<bibl type="scan">Z체rich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratiam et vitae innocentiam a Deo patre per Christum Dominum nostrum.</s>
					<s n="2" xml:lang="la" type="auto">Literas tuas una cum sex coronatis accepi a te, colendissime mi Calvine, per publicum urbis nostrae cursorem.</s>
					<s n="3" xml:lang="la" type="auto">Ac obsecundassem tibi libentissime nisi cursor in pueri conspectu coronatos proferens mihi tradidisset.</s>
				</p>
				<p>
					<s n="4" xml:lang="la" type="auto">Itaque non ignorat puer coronatos sex mihi a te esse missos.</s>
					<s n="5" xml:lang="la" type="auto">Imo priusquam ad me veniret ad scribam diverterat, cui iterum puero praesento dixerat se a Calvino sex coronatos afferre Bullingero.</s>
					<s n="6" xml:lang="la" type="auto">Si quid ergo hic peccatum est non mea culpa peccatum est.</s>
				</p>
				<p>
					<s n="7" xml:lang="la" type="auto">Rationem collegi quam papyro illitam simul hic tibi mitto, sicuti a me postulasti.</s>
					<s n="8" xml:lang="la" type="auto">De reliquis omnibus rationem reddet puer.</s>
					<s n="9" xml:lang="la" type="auto">Pro libris nihil expendit.</s>
				</p>
				<p>
					<s n="10" xml:lang="la" type="auto">Nam per meam intercessionem factum est ut minister bibliopolae et typographi Froschoveri libros receperit pro pecunia.</s>
					<s n="11" xml:lang="la" type="auto">Praeterea coronatos 4 dedi scribae, 2 puero pro debitis solvendis et viatico, sicuti ipse referet.</s>
					<s n="12" xml:lang="la" type="auto">Ego praeterea de meo scribae dedi 5 talenta tigurina, id est, batzones vestrates 40 vel duos coronatos, minus 10 batzonibus.</s>
					<s n="13" xml:lang="la" type="auto">Hos tu mihi debes, vel pueri pater.</s>
					<s n="14" xml:lang="la" type="auto">Ego scribae dedi, quominus succenseret etc.</s>
					<s n="15" xml:lang="la" type="auto">Curabis ergo, mi Calvine, ut aliquando eam pecuniam recipiam.</s>
					<s n="16" xml:lang="la" type="auto">De puero non est quod multa scribam.</s>
					<s n="17" xml:lang="la" type="auto">Maluisset hic manere.</s>
					<s n="18" xml:lang="la" type="auto">Non admodum diligens fuit in visitando ludo.</s>
					<s n="19" xml:lang="la" type="auto">Quid profecerit in lingua germanica qui germanice norunt intelligunt.</s>
					<s n="20" xml:lang="la" type="auto">Arbitror autem puerum non malum alioqui et inertem esse.</s>
					<s n="21" xml:lang="la" type="auto">Bene ergo feceris si illum non deserueris.</s>
				</p>
				<p>
					<s n="22" xml:lang="la" type="auto">Nihil praeterea quod scribam habeo, nisi quod gratias ago tuae humanitati, qui adolescentis abs me tibi commendati res tam diligenter curas.</s>
				</p>
				<p>
					<s n="23" xml:lang="la" type="auto">Dominus Iesus servet te nobis diu incolumem.</s>
				</p>
				<p>
					<s n="24" xml:lang="la" type="auto">Salutant te fratres.</s>
					<s n="25" xml:lang="la" type="auto">Salutabis nobis omnes fratres.</s>
					<s n="26" xml:lang="la" type="auto">Tiguri 12. Septembris anno 1544.</s>
				</p>
				<p>
					<s n="27" xml:lang="la" type="auto">Heinrychus Bullingerus tuus.</s>
				</p>
				<p>
					<s n="28" xml:lang="la" type="auto">Clarissimo viro D. Ioanni Calvino Genevensis ecclesiae ministro fidelissimo fratri longe carissimo.</s>
				</p>
			</div>
		</body>
	</text>
</TEI>
