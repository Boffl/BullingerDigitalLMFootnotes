<TEI xmlns="http://www.tei-c.org/ns/1.0" xml:id="file10791" type="Brief" source="HBBW" n="753">
	<teiHeader xml:lang="de">
		<fileDesc>
			<titleStmt>
				<title subtype="file">[Heinrich Bullinger] / [Zürich] AN Martin Bucer, [Ende Februar/Anfang März 1536]</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">De confessione nostra<note xml:id="fn2" type="footnote" n="2">Gemeint ist das Erste Helvetische Bekenntnis (s. oben <ref target="file10775">Nr. 737</ref>, Anm. 1).</note>, <persName ref="p18198">Bucere</persName>, venerande et charissime frater, nihil aliud audio a fratribus, quam quod superioribus literis scivi<note xml:id="fn3" type="footnote" n="3">Siehe oben <ref target="file10786">Nr. 748</ref>, 6-24.</note>.</s>
					<s n="2" xml:lang="la" type="auto">Interim qui in urbe sunt fratres, expendunt singuli apud se, num quid videatur vel addendum vel adimendum, si videlicet edenda sit aliquando.</s>
					<s n="3" xml:lang="la" type="auto">Nam intelligo tantum multa addituros, nihil adempturos arbitror, quod concordiam impedire possit.</s>
					<s n="4" xml:lang="la" type="auto">Denique, quo stabiliora et certiora sint omnia, convocabimus ex agro decanos et ministros verbi doctissimos<note xml:id="fn4" type="footnote" n="4">Ob eine solche Zusammenkunft mit den Dekanen und ausgewählten Pfarrern von der Zürcher Landschaft tatsächlich stattfand, ist nicht bekannt.</note>, ut et horum iustus accedat calculus.</s>
					<s n="5" xml:lang="la" type="auto">Atque hic quoque bene ominor.</s>
					<s n="6" xml:lang="la" type="auto">Quotquot enim audiunt, quae acta sunt, gratulantur.</s>
					<s n="7" xml:lang="la" type="auto">Verum ut iusta et certa sint omnia, iustum coetum vocabimus atque huic, quod actum sit et qua ratione quidquid positum, exponemus.</s>
				</p>
				<p>
					<s n="8" xml:lang="la" type="auto">Tuum erit, mi frater, laborare, quo nobis, qui a parte <persName ref="p18889">Lutheri</persName> stant, amici sint.</s>
					<s n="9" xml:lang="la" type="auto">Non enim desunt, qui misere metuunt <persName ref="p18889">Lutherum</persName> cum suis ista nostra nequaquam recepturum aut etiam sinistre interpretaturum, imo longe alia petiturum.</s>
					<s n="10" xml:lang="la" type="auto">Ego contra tuis fultus verbis omnia foelicia polliceor.</s>
					<s n="11" xml:lang="la" type="auto">Et sane spero<pb type="edition" next="150"/> dominum nos misericorditer sancta commissurum concordia, qua nihil hodie posset contingere laetius et exoptatum magis.</s>
				</p>
				<p>
					<s n="12" xml:lang="la" type="auto"><persName>Capitonem</persName> monebis, ut, quod petii<note xml:id="fn5" type="footnote" n="5">Bullinger hatte um Vermittlung einer Lehrstelle für einen Sohn von <persName>Christoph Klauser</persName> gebeten; vgl. oben <ref target="file10786">Nr. 748</ref>, 25-29.</note>, faciat.</s>
				</p>
				<p>
					<s n="13" xml:lang="la" type="auto">Valebis.</s>
				</p>
				<p>
					<s n="14" xml:lang="la" type="auto">Si vel una nobis ab istis scriberetur arnica epistola, non credis, quantum animi omnium nostrorum confirmarentur.</s>
				</p>
				<p>
					<s n="15" xml:lang="la" type="auto">Scriptores vitarum non tam facta quam consilia factorum scribere debent, quo animo, quibus artibus, quo consilio, qua commoditate quicquam factum sit.</s>
					<s n="16" xml:lang="la" type="auto">Nam cum simpliciter facta referuntur, tunc iudicium ab eventu nascitur, et viri boni propter eventus malos mali et imprudentes iudicantur.</s>
					<s n="17" xml:lang="la" type="auto">Verum consilia Z[vinglii] scribere et in quem finem quaeque direxerit, invidiae et calumniae et periculis obnoxium, neque senatus T[igurinus]pateretur.</s>
					<s n="18" xml:lang="la" type="auto">Nam contra publicam pacem<note xml:id="fn7" type="footnote" n="7">Konfessionelle Polemik konnte als Verstoss gegen den Zweiten <placeName>Kappeler</placeName> Landfrieden gedeutet werden; vgl. <hi>Meyer,</hi> Der Zweite <placeName>Kappeler</placeName> Krieg 290.</note>, contra edicta quaedam urbium<note xml:id="fn8" type="footnote" n="8">Nach der Niederlage von <placeName>Kappel</placeName> hatte die Landbevölkerung den Obrigkeiten in Zürich und <placeName>Bern</placeName> unter anderem das Zugeständnis abgenötigt, die Einmischung der Pfarrer in weltliche Angelegenheiten zu verbieten; vgl. ebd., S. 257-264. 302f.</note> et contra foedus haereditarium, quod cum caesareanis habemus<note xml:id="fn9" type="footnote" n="9">Gemeint ist die Erbeinung der eidgenössischen Orte mit <persName>Kaiser Maximilian I.</persName> und <placeName>Österreich</placeName> vom 7. Februar 1511 (vgl. <bibl>EA</bibl> III/2 1343-1347, Beilage 19; <bibl>HBLS</bibl> III 51f).</note>, esset.</s>
					<s n="19" xml:lang="la" type="auto">At sine his frigida erit historia, et posteri neque amarent neque admirarentur Z., sed temerarium et stultum hominem eum iudicarent.</s>
					<s n="20" xml:lang="la" type="auto">Commemorare, quantum in literis valuerit, supervacaneum.</s>
					<s n="21" xml:lang="la" type="auto">Scripta id declarant.</s>
					<s n="22" xml:lang="la" type="auto">Mors eius hac tempestate describi non potest, nam augeretur hostium fastus, nostrorum dolor.</s>
					<s n="23" xml:lang="la" type="auto">Et quod indignissimum, periculosissimum, verissimum, tantum proditus est, ut de hoc nemo verbum.</s>
					<s n="24" xml:lang="la" type="auto">Infoelix exitus infamavit omnia.</s>
				</p>
			</div>
		</body>
	</text>
</TEI>
