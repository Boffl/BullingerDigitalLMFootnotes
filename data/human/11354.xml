<TEI xmlns="http://www.tei-c.org/ns/1.0" xml:id="file11354" type="Brief" source="HBBW" n="1311">
	<teiHeader xml:lang="de">
		<fileDesc>
			<titleStmt>
				<title subtype="file">Eberhard von Rümlang / Bern AN Heinrich Bullinger, 2. Oktober 1539</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Nacto tabellione<note xml:id="fn1" type="footnote" n="1">Unbekannt.</note>, vir prestantissime, te non potui literis meis non invisere atque salutare toties suavissimis et gratissimis tuis ad me scriptis provocatus.</s>
				</p>
				<p>
					<s n="3" xml:lang="la" type="auto">Sed sic hactenus feci ex rustico fortassis et incivili pudore, quod rarius, quam gratum tibi intelligam<note xml:id="fn2" type="footnote" n="2"><persName>Rümlang</persName> bezieht sich auf Äußerunger in einem verlorenen Brief Bullingers; vgl. unten Z. 17.</note>, ad te scripserim; veritus enim fui, ne intempestive neniis meis te gravissimis negotiis occupatissimum interturbarem adeoque importunitas mea in alios quoque redundaret, si te vel meditantem, scribentem vel docentem impedirem ac morarer.</s>
					<s n="4" xml:lang="la" type="auto">Atque tantum abest, ut quisquam ex taciturnitate mea quicquam voluntatis et amoris erga te decessisse suspicetur, ut inde magis magisque me tibi obstrictissimum testetur, utpote quę confidat inter arctissimos amicos intervenire nihil posse, quod vel tantillum animos mutua benevolentia sibi devinctos alienet ac separare possit, atque sic in tuta securitate degat, ut hisce fomentis, literarum videlicet crebra vicissitudine, non opus habere videatur.</s>
					<s n="5" xml:lang="la" type="auto">Illi sic mutuam benevolentiam tueantur, quorum mentes adhuc tepent et non amore deflagrant.</s>
				</p>
				<p>
					<s n="6" xml:lang="la" type="auto">Sed quia mihi tecum arctissima necessitudo intercessit, nulla taciturnitas eam usquam abolebit.</s>
				</p>
				<p>
					<s n="7" xml:lang="la" type="auto">Cęterum, ut ex literis tuis collegi, videor plane nullas ad te dedisse literas, quod tamen non admisi, utcunque quove casu interciderint; novi enim me statim post donatum librum De origine erroris<note xml:id="fn3" type="footnote" n="3">Bullinger hatte <persName>Rümlang</persName> am 8. März sein Buch "De origine erroris" (<bibl>HBBibl</bibl> I 12) übersandt und um sein Urteil gebeten; s. oben <ref target="file11280">Nr. 1237</ref>, 16-24.</note> ad te scripsisse de statu nostrę ecclesię<note xml:id="fn4" type="footnote" n="4">Nicht erhalten.</note>, neque parum dolet literas tibi non redditas esse.</s>
					<s n="8" xml:lang="la" type="auto">Sed quocunque literę devenerint, scriptorum me non pudet nullumque vereor periculum, qui plus veritati quam placitis hominum confidam etc.</s>
					<s n="9" xml:lang="la" type="auto">Qui non liber tuus maxime placeat, in quo nihil desideratur, quod ad eius argumenti tractationem pertineat?</s>
					<s n="10" xml:lang="la" type="auto">Profecto maximi fit apud me et talis est, quem assiduo in<pb type="edition" next="223"/> manibus gestem, perspiciam, contempler, venerer et exosculer.</s>
					<s n="11" xml:lang="la" type="auto">Quid non, quod a Bullingero meo prodeat, maxime mihi adlubescat?</s>
					<s n="12" xml:lang="la" type="auto">Cum in his tam recondita delitescat verborum, sententiarum ac rerum eruditio, ut, quacunque instructus disciplina accedas, in ea corypheum referat, ut dignus sit, qui et amplectetur, veneretur ac admiretur suspiciaturque.</s>
					<s n="13" xml:lang="la" type="auto">O donum dei immensum, quando tantę eruditioni accesserit docendi facilitas ac promptitudo, cuiusmodi in Bullingero meo perspicitur.</s>
					<s n="14" xml:lang="la" type="auto">Verum hoc demum vere est deo patrięque, non sibi vivere<note xml:id="fn5" type="footnote" n="5">Vgl. Röm 14, 7f; 2Kor 5, 15; <persName>Philo von Alexandrien</persName>, Quis rerum divinarum heres sit, 111.</note> atque talentum concreditum non in terram defodere<note xml:id="fn6" type="footnote" n="6">Vgl. Mt 25, 18.</note>.</s>
				</p>
				<p>
					<s n="15" xml:lang="la" type="auto"><pb type="scan" next="350"/>Verum ut rursum ad taciturnitatem meam redeam, eius non levis causa fuit, quod usque speravi me occasionem nacturum ad vos proficiscendi et, quę literarum raritae deliquerim, ea pręsentia mea colloquioque coram habito sarcire, quod et brevi futurum confido etc.</s>
					<s n="16" xml:lang="la" type="auto">O sortem meam acerbam, quod non liceat in patria mea me morari!</s>
					<s n="17" xml:lang="la" type="auto">Nemo facile explicarit, quam mores aliorum sordeant quamque animus et mens in patriam aspiret.</s>
					<s n="18" xml:lang="la" type="auto">Sed domini fiat voluntas.</s>
					<s n="19" xml:lang="la" type="auto">Tu interim cura, ne <persName>Eberardus</persName> tuus tibi excidat, meque semper commendatum habeto.</s>
					<s n="20" xml:lang="la" type="auto">Nescio, quo calamus perlapsus sit.</s>
					<s n="21" xml:lang="la" type="auto">Nuncius est in procinctu, ut non sit otium recognoscendi scripta; itaque boni consulito et, si quid me velis, scribito.</s>
				</p>
				<p>
					<s n="22" xml:lang="la" type="auto">Saluta <persName>Pellicanum</persName>, <persName ref="p2305">Leonem</persName><note xml:id="fn7" type="footnote" n="7"><persName ref="p6796">Leo Jud</persName>.</note>, <persName>Megandrum</persName>, <persName>Theodorum</persName><note xml:id="fn8" type="footnote" n="8"><persName>Theodor Bibliander</persName>.</note>, <persName ref="p4196">Binderum</persName>, Rellicanum, Frisium, <persName>Steinerum</persName> quoque.</s>
					<s n="23" xml:lang="la" type="auto">Vale.</s>
				</p>
				<p>
					<s n="24" xml:lang="la" type="auto">Datum raptim, <placeName>Bernę</placeName>, 2. octobris anno 1539.</s>
					<s n="25" xml:lang="la" type="auto">Tuus <persName>Eberardus a Rümlang</persName>.</s>
				</p>
				<p>
					<note type="address">[Adresse darunter:]</note>
					<s n="26" xml:lang="la" type="auto">Omnibus dotibus ornatissimo viro d. Heinricho Bullingero, ecclesiastę Tigurino primario, suo integerrimo fratri in Christo et amico semper observando.</s>
				</p>
			</div>
		</body>
	</text>
</TEI>
