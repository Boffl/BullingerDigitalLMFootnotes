<TEI xmlns="http://www.tei-c.org/ns/1.0" xml:id="file11757" type="Brief" source="VBS-6" n="1279">
	<teiHeader xml:lang="de">
		<fileDesc>
			<titleStmt>
				<title subtype="file">Heinrich Bullinger / Zürich an Joachim Vadian (von Watt), 21. Januar 1543</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratiam et vitae innocentiam a domino.</s>
					<s n="2" xml:lang="la" type="auto">Oro, mi Vadiane, ne irascaris mihi, quod nihil ad te litterarum dedi per tabellionem illum ultimum.</s>
					<s n="3" xml:lang="la" type="auto">Nam hic et festinabat, et totus eram in scribenda praefatione Bibliorum operi praefigenda.</s>
					<s n="4" xml:lang="la" type="auto">Prodibit illud post aliquot septimanas.</s>
					<s n="5" xml:lang="la" type="auto">Primo loco ponitur Praefatio, secundo Expositio mea de omnibus scripturae canonicae libris; huic subiicietur Compendium et summa utriusque Testamenti brevissima; his coniungetur ipsum opus.</s>
					<s n="6" xml:lang="la" type="auto">Speraveram vel D. Theodorum vel D. <persName ref="p8127" cert="high">Pellicanum</persName> scripturum operi dignum Prooemium; sed quoniam uterque id constantissime negavit, demum ipse coactus sum facere, quod potui - utinam non desipere! -, nisi voluissem opus sine omni inscriptione prodire; id quod moneo, ut me apud doctos, siquidem per occasionem licet, habeas excusatum.</s>
					<s n="7" xml:lang="la" type="auto">Ceterum non est, quod adeo roges, curare velim, ne <persName ref="p1227" cert="high">Froschouerus</persName> te in reliqua parte submittenda suspensum teneat, ut tota illa fuerint absoluta.</s>
					<s n="8" xml:lang="la" type="auto">Nisi enim non impedierint tabelliones, protinus, atque finita fuerint, recipies.</s>
					<s n="9" xml:lang="la" type="auto">De Oporino haec habemus: restitutum ipsi Alcoranum, sed ea lege, ut alibi divendat quam Basileę neque uspiam in opere ullam Basileę faciat mentionem et ut curet praeliminarem epistolam praefigi, quae certum indicet auctorem, qui in se suscipiat, quaecunque incutiantur fulmina.</s>
					<s n="10" xml:lang="la" type="auto">Epistolam iam scribit Theodorus, in sese suscipiens, quicquid tandem infortunii propter istum librum erit ferendum.</s>
					<s n="11" xml:lang="la" type="auto">Vide, quam praepostere diligentes sint quidam et cauti.</s>
					<s n="12" xml:lang="la" type="auto">Gvaltherus vertit e Graeco Ioannis Cantacouzeni, regis <placeName ref="l1148" cert="high">Constantinopoleos</placeName>, in Latinum sermonum libros aliquot contra Machumetem scriptos, quos adiiciet, opinor, Alcorano Oporinus.</s>
					<s n="13" xml:lang="la" type="auto">Distichon Pasquilli Romani plurimum me affecit et placuit maxime.</s>
					<s n="14" xml:lang="la" type="auto">Pro eo tibi maximas ago gratias, sicut et pro aliis multis, quibus in dies me novis gaudiis copiosissime perfundis.</s>
					<s n="15" xml:lang="la" type="auto">D. <persName ref="p8418" cert="high">Myconius</persName> 17. Ianuarii scriptis ad me literis haec indicavit: «Episcopus Coloniensis evangelium vult sanum, sacramenta sana, scortationem suorum sacerdotum eiectam.</s>
					<s n="16" xml:lang="la" type="auto">Contionatur ideo <persName ref="p467" cert="high">Bucerus</persName> diebus Dominicis et ter in septimana; reliquis diebus praelegit canonicis et Latine intelligentibus priorem epistolam Pauli ad Corinthios.</s>
					<s n="17" xml:lang="la" type="auto">Id ubi ad tempus factum fuerit, vicariis relictis ad alias civitates frequentiores ibit.</s>
					<s n="18" xml:lang="la" type="auto">Populus est valde rudis, quamvis dubium non sit, quin Christus illic quosdam habeat discipulos.</s>
					<s n="19" xml:lang="la" type="auto">Episcopus Monasteriensis pios et doctos viros conquirit undique, qui se suosque doceant evangelium Christi.</s>
					<s n="20" xml:lang="la" type="auto">Nullis sumptibus parcere narratur.</s>
					<s n="21" xml:lang="la" type="auto">De Mindensibus et Paderbornensibus, subiectis Coloniensi, antea nosti.</s>
					<s n="22" xml:lang="la" type="auto">Spectaculum miserum incurrit in oculos per Germaniam: milites ex Ungaria redeuntes in itinere, quocunque exeas, deficiente spiritu concidunt.</s>
					<s n="23" xml:lang="la" type="auto">Coloniensis misit equites 270.</s>
					<s n="24" xml:lang="la" type="auto">Redierunt 15, e quibus filius comitis de ... stein, vexillifer, comitatus meretricula Nerobergensi, intra <placeName ref="l157" cert="high">Franckfordiam</placeName> et patriam exstinctus est, postquam putavit, se iam omnia mala evasisse.</s>
					<s n="25" xml:lang="la" type="auto">Ita numerus totus ad 14 venit.</s>
					<s n="26" xml:lang="la" type="auto">Iuliacensis dux exercitum habet e suis Geldriis, Saxonibus et Danis collectum; bombardis adhuc mense Decembri pulsavit Marcodurum, ut strepitus auditus sit Bonnae, ubi evangelium primo praedicari coeptum est.</s>
					<s n="27" xml:lang="la" type="auto">Intercedunt pro obtinenda pace Coloniensis et Hessus, sed hactenus plane frustra.</s>
					<s n="28" xml:lang="la" type="auto">Dixit enim Coloniensis ad <persName ref="p467" cert="high">Bucerum</persName> coram, nihil spei usquam apparere.»</s>
					<s n="29" xml:lang="la" type="auto">Haec omnia verbotim <persName ref="p8418" cert="high">Myconius</persName>, nimirum ex <persName ref="p467" cert="high">Buceri</persName> litteris.</s>
					<s n="30" xml:lang="la" type="auto">Vale, colendissime Vadiane.</s>
					<s n="31" xml:lang="la" type="auto">21. Ianuarii, anno 1543.</s>
				</p>
				<p>
					<s n="32" xml:lang="la" type="auto">Tuus H(einricus) Bullingerus.</s>
				</p>
				<p>
					<s n="33" xml:lang="la" type="auto">Clarissimo viro D. D. Ioachimo Vadiano, domino colendissimo.</s>
				</p>
			</div>
		</body>
	</text>
</TEI>
