<TEI xmlns="http://www.tei-c.org/ns/1.0" xml:id="file12433" type="Brief" source="HBBW" n="2386">
	<teiHeader xml:lang="de">
		<fileDesc>
			<titleStmt>
				<title subtype="file">Johannes Hospinian (Wirth) / [Basel] AN Heinrich Bullinger, [kurz nach 20. März 1546]</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Salus per Christum dominum.</s>
					<s n="2" xml:lang="la" type="auto">Multis de causis accidit, Bullingere colendissime, quod literae meae rariores ad te feruntur<note xml:id="fn2" type="footnote" n="2">Der letzte bekannte Brief <persName>Hospinians</persName> an Bullinger datiert vom 10. April 1545 <hi>(HBBW</hi> XV, <ref target="file12179">Nr. 2132</ref>).</note>.</s>
					<s n="3" xml:lang="la" type="auto">Intelligo enim te virum esse gravissimis negociis implicatum.</s>
					<s n="4" xml:lang="la" type="auto">Qur igitur nugis meis interpellarem?</s>
				</p>
			</div>
			<div xml:id="div2" corresp="regest2">
				<p>
					<s n="5" xml:lang="la" type="auto">Iam occupationes meae et privatae et publicae non sunt mediocres, qui (ut nosti) duabus difficilimis praelectionibus in <persName>Cicerone</persName> sum praefectus.</s>
					<s n="6" xml:lang="la" type="auto">Unde non semper licet mihi, etiam volenti, ad bonos amicos et fratres scribere.</s>
				</p>
			</div>
			<div xml:id="div3" corresp="regest3">
				<p>
					<s n="7" xml:lang="la" type="auto">Accedit, quod ii, per quos cuperem scribere potissimum, me non convenire dignantur.</s>
					<s n="8" xml:lang="la" type="auto">Quotusquisque enim est vestratium hominum, eorum etiam, quibuscum familiaritatem mihi intercedere puto, qui, quum huc venerit, invisere me et salutare soleat?</s>
					<s n="9" xml:lang="la" type="auto">Fuit nuper hic d. <persName>Rodolphus Gvaltherus</persName>,<note xml:id="fn5" type="footnote" n="5"><persName>Gwalther</persName> ist am 2. März in <placeName>Basel</placeName> und am 9. März wieder in Zürich nachgewiesen; s. <ref target="file12412">Nr. 2365</ref> und Anm. 3; <ref target="file12422">Nr. 2375</ref>,22f.</note> in quem nisi incidissem quasi forte fortuna, eius mihi copia facta non fuisset.</s>
				</p>
			</div>
			<div xml:id="div4" corresp="regest4">
				<p>
					<s n="10" xml:lang="la" type="auto">Nec tamen me dignum habuit, cum quo conferret aliquid ea de re, ob quam venerat<note xml:id="fn6" type="footnote" n="6">Unter anderem, um sich in <placeName>Basel</placeName> nach einem Domizil für <persName>Huldrych Zwingli d.J.</persName> und <persName>Josias Simler</persName> umzusehen; s. <ref target="file12412">Nr. 2365</ref>, Anm. 3.</note>.</s>
					<s n="11" xml:lang="la" type="auto">Noverant omnes professores missuros vos esse ad nos duos adolescentes, d. <persName>Huldrichi Zvinglii</persName> divinae memoriae filium<note xml:id="fn7" type="footnote" n="7"><persName>Huldrych Zwingli d.J.</persName></note> et alium quendam<note xml:id="fn8" type="footnote" n="8"><persName>Josias Simler</persName>.</note>.</s>
					<s n="12" xml:lang="la" type="auto">Ego rogatus solus ignorare reperiebar.</s>
					<s n="13" xml:lang="la" type="auto">Non multo post venit etiam huc d. <persName>Iohannes Wolfius</persName>, quem tamen mihi esse amicissimum arbitrabar.</s>
					<s n="14" xml:lang="la" type="auto">Sed numquid is me salutavit?</s>
					<s n="15" xml:lang="la" type="auto">Fuerunt hic quoque <persName>Iohannes Rodolphus</persName> Copus<note xml:id="fn10" type="footnote" n="10"><persName>Rudolf Kopp</persName> war seit 1545 Pfarrer in <placeName>Witikon</placeName> (Kt. Zürich); s. <hi>Pfarrerbuch</hi> 394.</note> et <persName>Felix Rennerus</persName>.</s>
					<s n="16" xml:lang="la" type="auto">Neuter vero illorum me accessit<note xml:id="fn12" type="footnote" n="12"><persName>Kopp</persName> und <persName>Renner</persName> waren vielleicht Anfang Januar in <placeName>Basel</placeName> gewesen; vgl. <ref target="file12368">Nr. 2321</ref>,1. 14.</note>.</s>
					<s n="17" xml:lang="la" type="auto">Hi et horum similes sunt, per quos non ad te modo, sed alios quoque haud dubie scriberem.</s>
					<s n="18" xml:lang="la" type="auto">Sed nihilo fio et contemnor ab ipsis; nec vero, quis me in istam contemptionem adducat, ignoro.</s>
					<s n="19" xml:lang="la" type="auto">Verum deo sit gratia, quod nullius rei mihi sum conscius, ob quam ita ab istis merito despitiar.</s>
				</p>
			</div>
			<div xml:id="div5" corresp="regest5">
				<p>
					<s n="20" xml:lang="la" type="auto">Quod si tamen doles, quod non crebrius ad te scribo, est certe, quod istis acceptum feras.</s>
					<s n="21" xml:lang="la" type="auto">Quum enim recte sim erga vos omnes affectus, quum mihi in omni relligione vobiscum optime conveniat, ideoque non pauca sim passus,<pb type="edition" next="243"/> quum sim eiusdem civitatis, cuius vos, hoc est Tigurinae, quum denique cogitem et ex animo cupiam omnium vestrum et gloriae et utilitati consulere, videam autem vestrum nonnullos a me abhorrere et tanquam leprosum aliquem fugere, quid denique faciam?</s>
					<s n="22" xml:lang="la" type="auto">Obiit meus summus fautor d. <persName>Megander</persName>, et ante illum praeceptor et affinis observandissimus d. <persName>Rhellicanus</persName>, atque, ut audio non ita multo ante, in fata quoque concessit <persName>Erasmus Fabritius</persName><note xml:id="fn16" type="footnote" n="16"><persName>Erasmus Schmid</persName> starb am 23. Februar 1546; s. <ref target="file12407">Nr. 2360</ref>, Anm. 43.</note>.</s>
				</p>
			</div>
			<div xml:id="div6" corresp="regest6">
				<p>
					<s n="23" xml:lang="la" type="auto">Delerer procul dubio ex libro vestro, quantum coniectari licet, nisi tu, optime Bullingere, et pauci quidam alii adhuc me (ut spero) diligeretis et non penitus pro nihilo putaretis; quos et ego vicissim non tam ore quam pectore magni faciam atque in oculis, quoad fuero superstes, feram.</s>
					<s n="24" xml:lang="la" type="auto">Teque hoc unum precor per domini nostri crucem, ne me pro homine habeas, cui aliud sit lingua promptum quam clausum in praecordiis; per quam etiam testor me de vobis omnibus et praeclare sentire et praedicare semper.</s>
					<s n="25" xml:lang="la" type="auto">Itaque si alii mea amicitia operaque uti nolint, utere tu tamen et comperies me, si non in omnibus aptum, promptum tamen atque fidelem, nec te mei poenitebit unquam.</s>
					<s n="26" xml:lang="la" type="auto">Haec qur scribam, te, virum sapientissimum, optime reor intelligere.</s>
				</p>
			</div>
			<div xml:id="div7" corresp="regest7">
				<p>
					<s n="27" xml:lang="la" type="auto">Quod superest, mitto hic ad te Urbanum<note xml:id="fn17" type="footnote" n="17">Der Gräzist Urbano Valeriani alias Dalle Fosse (1442-1524) aus <placeName>Bolzano Bellunese</placeName>.</note> a me in epitomen contractum, quem uti ederem, doctissimi viri effecerunt.</s>
					<s n="28" xml:lang="la" type="auto">Mitto autem illum non, quo putem<pb type="scan" next="268v."/> te indigere huiusmodi elementariis libellis, sed ut testificer animi mei in te voluntatem.</s>
					<s n="29" xml:lang="la" type="auto">Tuum itaque fuerit hoc chartaceum munusculum serena fronte suscipere, donec non ita multo post ad te aliquod maius deferatur, si ceptis meis Christus aspirarit.</s>
					<s n="30" xml:lang="la" type="auto">Tradidi et mancipavi me totum sacrosanctae theologiae relicto medicinae studio<note xml:id="fn19" type="footnote" n="19">Zum Medizinstudium <persName>Hospinians</persName> s. <hi>AK</hi> VI 162; XIII 535.</note>.</s>
					<s n="31" xml:lang="la" type="manual">Ora igitur dominum pro me, ut spiritum filii sui, domini nostri Iesu Christi, mihi impertiat et gratiam<pb type="edition" next="244"/> suam ita largiatur, ut pergam ad gloriam sui nominis et ecclesiae suae incrementum.</s>
					<s n="32" xml:lang="la" type="auto">Vale in domino Iesu feliciter.</s>
					<s n="33" xml:lang="la" type="auto">Salutabis meis verbis uxorem<note xml:id="fn21" type="footnote" n="21"><persName>Anna, geb. Adlischwyler</persName>.</note> et liberos tuos<note xml:id="fn22" type="footnote" n="22">Zu deren Namen s. <ref target="file12436">Nr. 2389</ref>, Anm. 40.</note>, d. <persName>Theodorum Bibliandrum</persName>, d. <persName>Conradum Pellicanum</persName>, ludimoderatores vestros et reliquos fratres officiose.</s>
				</p>
				<p>
					<s n="34" xml:lang="la" type="auto">Tuus ex animo (ut nosti) totus <persName>Iohannes Hospinianus</persName>.</s>
				</p>
				<p>
					<note type="address">[Adresse darunter:]</note>
					<s n="35" xml:lang="la" type="auto">Divinarum humanarumque literarum scientissimo viro d. Henricho Bullingero, primario Tigurinae ecclesiae antistiti, domino et patrono suo in Christo observando.</s>
				</p>
			</div>
		</body>
	</text>
</TEI>
