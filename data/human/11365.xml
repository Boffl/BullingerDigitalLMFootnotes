<TEI xmlns="http://www.tei-c.org/ns/1.0" xml:id="file11365" type="Brief" source="HBBW-9" n="1322">
	<teiHeader xml:lang="de">
		<fileDesc>
			<titleStmt>
				<title subtype="file">Sigismund Stier (Taurus) / Montbéliard an Heinrich Bullinger, 26. Oktober 1539</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Dedit superioribus diebus, doctissime Bullingere, communis noster, ut video, amicus <persName ref="p8071" cert="high">Ioannes Voglerus</persName>, principis<note xml:id="fn2" type="footnote" n="2"><persName ref="p8098" cert="high">Georg von Württemberg</persName>.</note> nostri oeconomus vigilantissimus, ad me tuo, ut referebat, nomine dono elegantissimam simulque piissimam illam clarissimi <persName ref="p8049" cert="high">Vadiani</persName> de corporis Christi cum verbo coniunctione epistolam cum d[ivi] Vigilii libris extra controversiam piis<note xml:id="fn3" type="footnote" n="3">Zu <persName ref="p8049" cert="high">Vadians</persName> "Orthodoxa et erudita ... epistola", die Bullinger zusammen mit den fünf Büchern des Vigilius "Contra Eutychen" veröffentlicht hatte, s. <bibl>HBBibl</bibl> I 113 und oben <ref target="file11326">Nr. 1283</ref>.</note>.</s>
					<s n="3" xml:lang="la" type="auto">Qua re non potuit quicquam accidere immerito mihi et de doctissimo piissimoque homine tale nihil speranti gratius acceptiusque.</s>
					<s n="4" xml:lang="la" type="auto">Verum cum Musis Gratiae arctissima sint iunctae familiaritate<note xml:id="fn4" type="footnote" n="4">Nach <persName ref="p19938" cert="high">Herodot</persName> wohnten die Grazien (Charites) auf dem Olymp neben den Musen; beide galten als Töchter des Zeus. Vgl. <bibl>DNP</bibl> II 1102 bzw. VIII 511.</note>, imo indissolubili vinculo inter sese connexae sint, mirari desino te, Musarum antistitem, meme, qui vix Musas a<pb type="edition" next="242"/> limine salutarim<note xml:id="fn5" type="footnote" n="5"><bibl>Adagia</bibl>, 1, 9, 91 (<bibl>LB</bibl> II 362f).</note>, tua amicitia dignari.</s>
					<s n="5" xml:lang="la" type="auto">Proin, ne et ego prorsus amusus et a Gratiis alienus videar, visum est mihi te hisce qualibusqualibus meis litteris rursus compellare et, siquid in angusta mea suppellectile sit, quo possis aliquando commode frui, tibi candido prorsus animo offerre.</s>
					<s n="6" xml:lang="la" type="auto">Iam vero <persName ref="p8103" cert="high">Sigismundum</persName> tibi hoc munere elegantissimo devinxisti, ut solvendo tibi esse nunquam possit, neque, quod referam dignum isto et munere et in me animo tuo, quicquam habeo nisi meipsum, quem, si alicuius esse momenti putes, totum peculio tuo adscribito.</s>
				</p>
				<p>
					<s n="7" xml:lang="la" type="auto">Adhoc, vir clarissime, quam possum diligentissime te oro, quo grammatophorum hunc, <persName ref="p5339" cert="high">Heinrychum Hofstetterum</persName>, civem vestrum, qui biennio principis nostri secretarium egit Gallicum, si quando apud te sollicitabit, apud senatum vestrum precibus iuves tibique meo nomine commendatum habeas.</s>
					<s n="8" xml:lang="la" type="auto">Pollicetur perpetuam resipiscentiam ac nunquam in decretum publicum quicquam commissurum; quare venia dignum puto.</s>
				</p>
				<p>
					<s n="9" xml:lang="la" type="auto">Vale, optime vir, et mihi ut clientulo tuo praecipito; invenies ad quidvis promptissimum.</s>
					<s n="10" xml:lang="la" type="auto">Salutes item, oro, egregium meum dominum et amicum <persName ref="p8437" cert="high">Erasmum Fabritium</persName><note xml:id="fn7" type="footnote" n="7"><persName ref="p8437" cert="high">Erasmus Schmid</persName>.</note> et quosvis fratres verbi cultores adamantinos.</s>
				</p>
				<p>
					<s n="11" xml:lang="la" type="auto">Ex Montbeliardo, 26. octobris anno a virgine partu 1539.</s>
					<s n="12" xml:lang="la" type="auto">Tuus ad aram<note xml:id="fn8" type="footnote" n="8"><bibl>Adagia</bibl>, 3, 2, 10 (<bibl>LB</bibl> II 748).</note></s>
				</p>
				<p>
					<s n="13" xml:lang="la" type="auto"><persName ref="p8103" cert="high">Sigismundus Taurus</persName>.</s>
				</p>
				<p>
					<note type="address">[Adresse auf der Rückseite:]</note>
					<s n="14" xml:lang="la" type="auto">Insigni clarissimae urbis Tigurinae episcopo Heinrycho Bullingero, domino et amico suo colendo.</s>
				</p>
			</div>
		</body>
	</text>
</TEI>
