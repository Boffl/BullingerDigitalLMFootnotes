<TEI xmlns="http://www.tei-c.org/ns/1.0" xml:id="file12066" type="Brief" source="GR" n="55">
	<teiHeader xml:lang="de">
		<fileDesc>
			<titleStmt>
				<title subtype="file">Camillo Renato / Caspano AN Heinrich Bullinger, 22. Oktober 1544</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Camillus Renatus Henricho Bullingero humanissimo pacem a Domino, amen.</s>
				</p>
				<p>
					<s n="2" xml:lang="la" type="auto">Quod Bartholomaeo, quem tibi brevissime commendaram et nostratem et Christianum adolescentem, cum tuo studio et opera, tum autoritate et gratia, ut nobis significatum fuit, plurimum commodaveris, et vehementer gaudemus et maximas tibi eius pater suique omnes atque inprimis ego gratias agimus.</s>
					<s n="3" xml:lang="la" type="auto">Haec certe res fecit, ut ego nescio quo pudore, - quo quidem, ne tibi aliquando molestus essem eo genere literarum, impediebar, - nunc plane iam videar liberatus mihique persuadeam fore, ut, si quid abs te unquam eiusmodi contendero, non solum non tibi me videri molestum aut impudentem, sed etiam, quod sane magnum est et amplum, nihil esse existimem, quod de te mihi non videar posse polliceri.</s>
					<s n="4" xml:lang="la" type="auto">Equidem id, quantum est, beneficii tuae humanitati et pietati debeo.</s>
					<s n="5" xml:lang="la" type="auto">Quantum vero tibi ea re Camillus debeat, ex voluntatis in eum tuae magnitudine metiare.</s>
					<s n="6" xml:lang="la" type="auto">Ego plane mihi videor gratiam tibi nunquam relaturus, habiturus tamen semper.</s>
					<s n="7" xml:lang="la" type="auto">Caeterum cupio, ut, quando tam matare coepisti, obruas me tandem mari liberalitatis tuae, cui si nunquam, quae nostrae facultatis est tenuitas, respondere poterimus, illud spero tibi satis fore gratum, si immortalibus infinitisque tuis beneficiis devinctos nos esse tibi in perpetuum et ipse intelligas et nos profiteamur.</s>
					<s n="8" xml:lang="la" type="auto">Quam ob rem quando vestra nobis humanitas potestatem facit, abs te petimus, ut per otium ad nos aliquando scribas, quo res pietatis statu quave spe sint, his praesertim nescio cuius pacis maximorum principum temporibus.</s>
					<s n="9" xml:lang="la" type="auto">Et si quid habeatis in manibus novi, quod nostra interesse putetis scire, id ego vehementer, ut facias, etiam atque etiam rogo; pergratum enim est nobis omnibus futurum.</s>
					<s n="10" xml:lang="la" type="auto">Nostrae res, quod ad pietatem pertinet, procedunt hac in valle bellissime; itaque salutant vos in Domino omnes ad unum fratres.</s>
					<s n="11" xml:lang="la" type="auto">Tu nobis vicissim eo nomine salutabis ecclesiam Tigurinam, cuius precationibus commendamus rem nostram quam diligentissime.</s>
					<s n="12" xml:lang="la" type="auto">Vale in Domino nosque, ut facis, ama.</s>
					<s n="13" xml:lang="la" type="auto">Hic, cui has ad te literas dedimus, Felix nomine, non ignobilis sane, ut regio fert, homo, nostratibus ut maxima necessitudine et familiaritate, ita mediocri etiam pietate coniunctus est; quem, si vacat, confirmabis.</s>
					<s n="14" xml:lang="la" type="auto">Ex Valle Tel(l)ina, XI. calendas Novembris MDXXXXIIII.</s>
				</p>
			</div>
		</body>
	</text>
</TEI>
