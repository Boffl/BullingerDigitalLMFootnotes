<TEI xmlns="http://www.tei-c.org/ns/1.0" xml:id="file12157" type="Brief" source="HBBW-15" n="2110">
	<teiHeader xml:lang="de">
		<fileDesc>
			<titleStmt>
				<title subtype="file">Heinrich Bullinger / Zürich an Ulrich Herzog von Württemberg, 15. März 1545</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="de">
		<body>
			<div xml:id="div1" corresp="regest1">
				<p>
					<s n="1" xml:lang="de" type="auto">Durlüchtiger, hochgeborner fürst unnd gnedigister herr, min unnderthenig, willig dienst sampt erbietung alles guͦten sye u[weren] f[ürstlichen] g[naden] von mir alle zyt bevoran bereit<note xml:id="fn1" type="footnote" n="1">bevoran bereit: vorab entboten.</note>.<pb type="edition" next="188"/></s>
				</p>
				<p>
					<s n="2" xml:lang="de" type="auto">Mir zwyfflet nit, u. f. g. habe d. <persName ref="p1974" cert="high">Martin Luthers</persName> buͤchlin, „Kurtze bekentnis vom heyligen sacrament“ genent<note xml:id="fn2" type="footnote" n="2"><persName ref="p1974" cert="high">Luthers</persName> "Kurtz bekentnis"; s. oben <ref target="file12108">Nr. 2061</ref>, Anm. 7.</note> - unnd namhafftig wider d. <persName ref="p2442" cert="high">Johansen Oecolampadium</persName>, <persName ref="p4091" cert="high">U[lrich] Zwynglin</persName> seligen, unns hie<note xml:id="fn3" type="footnote" n="3">hierin.</note> Zürich unnd alle anndere, die nitt gloubend, das deß herren brot der natürlich lib Christi sye unnd muntlich von ungloͤubigen so wol alls von gloͤubigen gaͤssen werde, geschriben unnd in truck geben -, gesaͤhen unnd zum theil gelesen, das von unnoͤten ist, hie wyter darvon zuͦschriben.</s>
					<s n="3" xml:lang="de" type="auto">Unnd wiewol wir, die hie Zürich Christi unnd der kilchen diener sind, wol ermaͤssen koͤnnend, was ergernus unnd unwillens ouch bi frommen, gloͤubigen lüten usß dem zangg, schriben unnd widerschriben entstadt, desshalb wir ouch ettliche jar vilfaltig gereitzt, geschmaͤcht unnd getratzt<note xml:id="fn4" type="footnote" n="4">herausgefordert, gereizt.</note>, uns gelitten, unnd ergernus zevermiden, umb gottes unnd eins besseren hoffend, geschwigen habend, hatt doch d. <persName ref="p1974" cert="high">Luther</persName> mit obgedachtem sinem buͤchlin todte und laͤbendige fromme eerenlüt, rechtgschaffne leer unnd unnser ampt unnd unschuldige kilchen so grüwlich gescholten unnd geschmaͤcht, das wir eeren, ampts unnd glimpfs halb<note xml:id="fn5" type="footnote" n="5">glimpfs halb: aus Rücksicht.</note> nitt mee habend koͤnnen stillschwigend fürgan.</s>
					<s n="4" xml:lang="de" type="auto">Unnd habend also mit anruͤffen des, der getrengte<note xml:id="fn6" type="footnote" n="6">Bedrängte.</note> unnd unschuldige rettet,<note xml:id="fn7" type="footnote" n="7">Gott.</note> ouch nit one vorwüssen unser gnedigen herren unnd obern, unnseren glouben unnd ler bekendt, <persName ref="p1974" cert="high">Luthers</persName> ler von dem h[eiligen] nachtmal, wie ungegrünt sy ist, bewysen, unnd sine zuͦreden<note xml:id="fn8" type="footnote" n="8">Verleumdungen.</note>, schelten unnd schmehen abgeleinet<note xml:id="fn9" type="footnote" n="9">zurückgewiesen.</note>.</s>
					<s n="5" xml:lang="de" type="auto">Söliche bekantnus unnd antwort<note xml:id="fn10" type="footnote" n="10">Das "Warhaffte Bekanntnuß"; s. oben <ref target="file12108">Nr. 2061</ref>, Anm. 9.</note> überschick ich underthaͤnig u. f. g. mit demuͤtiger pitt, u. f. g. wolle solich buͤchlin gnedig von iren gantz willigen, guͦtgünstigen diener empfahen<note xml:id="fn11" type="footnote" n="11">empfangen.</note> unnd, wo ienen müglich<note xml:id="fn12" type="footnote" n="12">jenen müglich: irgendwie möglich.</note>, lesen.</s>
					<s n="6" xml:lang="de" type="auto">Ich bitt ouch wyter gantz demuͤtig in namen unnser aller, die hie Zürich Christo unnd der kilchen dienend, umb gottes unnd der eewigen warheit willen, u. f. g. woͤlle gnedigklich fürkummen, das diser unnsere verantwortung<note xml:id="fn13" type="footnote" n="13">Rechtfertigung, Verteidigung.</note> sampt anndern unsern buͤchern in u. f. g. fürstenthumb nit werde unndergeschlagen unnd ze laͤsen verbotten, unnd wir also unverhoͤrt<note xml:id="fn14" type="footnote" n="14">unangehört.</note> unnd<pb type="edition" next="189"/> unschuldig geschmecht unnd verdampt werdint.</s>
					<s n="7" xml:lang="de" type="auto">D. <persName ref="p1974" cert="high">Luther</persName> hatt uns one unnseren verdienst unnd rechtmaͤssigen anlaß geschmaͤcht unnd als kätzer, ja alls die aller ergiste lüt verdampt, die keine artickel deß gloubens recht gloubind, etc.</s>
					<s n="8" xml:lang="de" type="auto">Billich<note xml:id="fn15" type="footnote" n="15">Gerecht.</note> ist es, das unnsere antwort unnd unschuld dargegen zuͦ verhoͤren<note xml:id="fn16" type="footnote" n="16">za verhören: anzuhören.</note> nit abgeschlagen werde.</s>
					<s n="9" xml:lang="de" type="auto">Unnd so u. f. g. unns in somlicher<note xml:id="fn17" type="footnote" n="17">solcher.</note> unnser zimlicher<note xml:id="fn18" type="footnote" n="18">die sich ziemt.</note> pitt gnedig erhoͤrt unnd geweret, hoffend wir, gott unnser herr werde ouch u. f. g. pitt unnd begaͤren gnedigklich erhoͤren.</s>
					<s n="10" xml:lang="de" type="auto">Wo wir dann danaͤben ouch unns mit underthaͤnigen, willigen diensten gaͤgen u. f. g. danckbar bewysen koͤndent, woͤltend wir uns zuͦ allen zyten gantz unnderthaͤnig unnd willig erzeigen<note xml:id="fn19" type="footnote" n="19">Vgl. Z. 27-41 mit oben <ref target="file12145">Nr. 2098</ref>, 13-27.</note>.</s>
				</p>
				<p>
					<s n="11" xml:lang="de" type="auto">Gott, unser hymelischer vatter, wolle u. f. g. sampt allen iren zuͦghoͤrigen in sinen gnaden unnd schirm gnaͤdigklich unnd trüwlich erhalten durch unnseren herren Christum.</s>
				</p>
				<p>
					<s n="12" xml:lang="de" type="auto">Datum Zürych in der eydgnosschafft, des 15. tags im mertzen anno 1545.</s>
					<s n="13" xml:lang="de" type="auto">Uwer fürstlichen gnaden underthaͤniger diener H.</s>
				</p>
				<p>
					<s n="14" xml:lang="de" type="auto">Bullinger, diener der kilchen Zürich.</s>
				</p>
				<p>
					<note type="address">[Adresse auf der Verso-Seite des 2. Blattes des gefalteten Doppelblattes:]</note>
					<s n="15" xml:lang="de" type="auto">Dem durchlüchtigen, hochgebornen fürsten unnd herren, herren <persName ref="p9780" cert="high">Ulrychen</persName>, hertzogen zuͦ <placeName ref="l572" cert="high">Wirtenberg</placeName> unnd zuͦ <placeName ref="l2152" cert="high">Teck</placeName><note xml:id="fn20" type="footnote" n="20">Das ehemalige Gebiet der Herzöge von <placeName ref="l2153" cert="high">Teck</placeName>, das im Laufe des 15. Jh. in württembergischen Besitz kam, und dessen Burg <placeName ref="l2153" cert="high">Teck</placeName> oberhalb von <placeName ref="l2152" cert="high">Owen</placeName> (Kr. Esslingen, <placeName ref="l609" cert="high">Baden-Württemberg</placeName>) liegt.</note>, graffen zuͦ Mümppelgart, etc., sinem gnedigesten herren.</s>
				</p>
			</div>
		</body>
	</text>
</TEI>
