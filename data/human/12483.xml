<TEI xmlns="http://www.tei-c.org/ns/1.0" xml:id="file12483" type="Brief" source="TUSTEP" n="2436">
	<teiHeader xml:lang="de">
		<fileDesc>
			<titleStmt>
				<title subtype="file">Johannes Pontisella d.J. / Chur AN Heinrich Bullinger, 27. April 1546</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">S[alutem] d[ico].</s>
					<s n="2" xml:lang="la" type="auto">Cum ornatissimus vir, d. <persName ref="p4253">Ioannes Blasius</persName>, apud nos <placeName>Curiae</placeName> Rhetorum divini verbi praeco dignissimus, in animo haberet, ad vos Tigurum ingenii cultus capescendi gratia filium suum<note xml:id="fn1" type="footnote" n="1"><persName>Paul Blasius</persName>.</note> ducere, eius interesse putabat, si a me, suo nempe praeceptore, testimonium de suis moribus haberet.</s>
					<s n="3" xml:lang="la" type="auto">Id ei summa voluntate impartivi; eiusmodi enim eius mores comperi, ut eos merito commendare alteri possim.</s>
					<s n="4" xml:lang="la" type="auto">Cęterum cum d. <persName ref="p4253">Blasius</persName> filium suum in alicuius docti piique viri aedibus degere cupiat, te (vir praestantissime) humanitatis tuae causa etiam atque etiam oratam[!] volumus, quo ea in re authoritatem interponas, idque si tua humanitas facere dignata fuerit, tum utique domino <persName ref="p4253">Blasio</persName> nihil erit verendum, quominus id, quod cupit, consequi valeat.</s>
					<s n="5" xml:lang="la" type="auto">Cęterum quod ad pueri mores attinet, ego tibi (vir praestantissime) spondeo in meque recipio eos eiusmodi esse eamque eius tum probitatem, tum etiam observantiam, ut eum accurata commendatione, si tibi sit cognitus, dignum sis existimaturus.</s>
					<s n="6" xml:lang="la" type="auto">Mihi sane auditu erit iucundissimum te illum benevolentia tua complecti.</s>
					<s n="7" xml:lang="la" type="auto">Hacque quod ad domini <persName ref="p4253">Blasii</persName> puerum spectat.</s>
				</p>
			</div>
			<div xml:id="div2" corresp="regest2">
				<p>
					<s n="8" xml:lang="la" type="auto">Cęterum de statu meo in praesentiarum non audeo tuam dignitatem obtundere; scholae vero nostrae statum ex domino <persName ref="p4253">Blasio</persName> percipere potes.</s>
				</p>
			</div>
			<div xml:id="div3" corresp="regest3">
				<p>
					<s n="9" xml:lang="la" type="auto">His nunc vale, vir praestantissime, haecque amici causa scripta boni consulas, oro; me quoque tuae humanitati commendatum habere digneris, precor.</s>
					<s n="10" xml:lang="la" type="auto">Salutem plurimam honestissimae tuae uxori totique familiae meo nomine dicas, velim; dominum praeterea propositum[!]<note xml:id="fn2" type="footnote" n="2">So für praepositum, gemeint ist Propst <persName>Felix Frey</persName>.</note>, Mecęnatem meum, dominum <persName ref="p8423">Ammianum</persName><note xml:id="fn3" type="footnote" n="3"><persName>Johann Jakob Ammann</persName>.</note> scholiarcham et alios dominos ac patronos meos observandos salvos cupio.</s>
					<s n="11" xml:lang="la" type="auto">Vale iterum, vir clarissime.</s>
				</p>
				<p>
					<s n="12" xml:lang="la" type="auto">Datum <placeName>Curiae</placeName> Rhetorum, 27. aprilis, anno etc 46.</s>
				</p>
				<p>
					<s n="13" xml:lang="la" type="auto"><persName>Ioannes Pontisella</persName>, dignitatis tuae observandissimus[!].</s>
				</p>
				<p>
					<note type="address">[Adresse auf der Rückseite:]</note>
					<s n="14" xml:lang="la" type="auto">Clarissimo viro domino Heinrycho Bullingero, Tigurinae ecclesiae antistiti, Mecoenati ad domino suo colendissimo.</s>
				</p>
			</div>
		</body>
	</text>
</TEI>
