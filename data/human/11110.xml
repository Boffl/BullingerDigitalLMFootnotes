<TEI xmlns="http://www.tei-c.org/ns/1.0" xml:id="file11110" type="Brief" source="CO" n="81">
	<teiHeader xml:lang="de">
		<fileDesc>
			<titleStmt>
				<title subtype="file">s.n. / Genf AN s.n. / [Z체rich], 13. November 1537</title>
			</titleStmt>
			<publicationStmt>
				<authority>Universit채t Z체rich</authority>
				</publicationStmt>
			<sourceDesc>
				<bibl type="scan">Z체rich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratia vobis et pax a Deo patre nostro et Domino Iesu Christo, fratres amicissimi et nobis unice observandi.</s>
					<s n="2" xml:lang="la" type="auto">Negotium, cuius causa hominem hunc data opera mittendum ad vos censuimus, paucis complectemur.</s>
					<s n="3" xml:lang="la" type="auto">Nemosi enim non incelebri linguae, ut nunc vocant, Occitanae oppido, nova nuper impiorum saevitia in miseros fratres, qui illic dispersi agunt, efferbuit, quum nihil tale suspicaremur.</s>
					<s n="4" xml:lang="la" type="auto">Literas non ita pridem publicas Senatus Argentoratensis et Basiliensis obtinueramus, quibus omnium qui tunc per Gallias in vinculis tenebantur, salus et incolumitas commendabatur Comiti Guillelmo.</s>
					<s n="5" xml:lang="la" type="auto">Ille a Rege impetrasse dicebatur, ut solverentur omnes.</s>
					<s n="6" xml:lang="la" type="auto">In hac spe securi acquiescebamus, dum renunciatum nobis fuit, ignem illic vehementer flagrare.</s>
					<s n="7" xml:lang="la" type="auto">Duo combusti fuerunt, de quorum morte ab ipso spectatore audietis.</s>
					<s n="8" xml:lang="la" type="auto">Siquidem latine vobis narrare queat, quod nobis retulit.</s>
					<s n="9" xml:lang="la" type="auto">Plurimi in vincula coniecti sunt, qui de capite periclitantur, nisi mature obviam eatur eorum furori, qui iam ebrii duorum sanguine, finem alioqui saeviendi nullum facturi sunt.</s>
					<s n="10" xml:lang="la" type="auto">Duo illi singularem constantiam ad extremos usque spiritus exhibuerunt: quum tamen exquisita crudelitate ipsorum patientia tentaretur.</s>
					<s n="11" xml:lang="la" type="auto">Verum qui scimus an eadem aliis constatura sit animi magnitudo?</s>
					<s n="12" xml:lang="la" type="auto">Ferendae ergo in tempore suppetiae, si qua ratione licet, ne terrore concidant, si qui sunt imbecilliores.</s>
					<s n="13" xml:lang="la" type="auto">Deinde summopere cavendum, ne vile fiat nobis piorum sanguis, quem scimus esse in conspectu Domini pretiosum.</s>
					<s n="14" xml:lang="la" type="auto">Audimus recens fuisse a Principibus vestris percussum foedus cum Rege nostro, in quo mentio quaedam iniecta fuerit religionis, ne scilicet solita severitate posthac plecterentur, quibus in religionis sensu vobiscum conveniret.</s>
					<s n="15" xml:lang="la" type="auto">Id si verum est, non omittenda est nobis iuvandorum fratrum tanta opportunitas, quibus ad opem ferendam non modo clara voce nos Christus vocat, sed se deseri conqueritur, si deserantur.</s>
					<s n="16" xml:lang="la" type="auto">Proinde, fratres optimi et pientissimi, vos pro animi vestri sinceritate in hanc causam totos impendite.</s>
					<s n="17" xml:lang="la" type="auto">Quod quia vos ultro facturos confidimus, pluribus non agemus vobiscum.</s>
					<s n="18" xml:lang="la" type="auto">Agedum ergo, apud Senatum vestrum efficite, ut serio Rex appelletur: idque quam fieri poterit brevissime, ne furiosi illi antevertant.</s>
					<s n="19" xml:lang="la" type="auto">Scitis enim quam sedula sit eorum improbitas.</s>
					<s n="20" xml:lang="la" type="auto">Dominus Iesus vos novis spiritus sui incrementis magis in dies locupletet, fratres eruditissimi et nobis dilectissimi.</s>
				</p>
				<p>
					<s n="21" xml:lang="la" type="auto">Genevae, 13. Novembris 1537.</s>
				</p>
				<p>
					<s n="22" xml:lang="la" type="auto">Fratres vestri amantissimi et observantissimi Genevensis ecclesiae ministri.</s>
					<s n="23" xml:lang="la" type="auto">Fratribus et symmystis nostris in Domino observandis Tigurinae ecclesiae pastoribus.</s>
				</p>
			</div>
		</body>
	</text>
</TEI>
