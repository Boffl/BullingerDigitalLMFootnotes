<TEI xmlns="http://www.tei-c.org/ns/1.0" xml:id="file12779" type="Brief" source="HBBW" n="2731a">
	<teiHeader xml:lang="de">
		<fileDesc>
			<titleStmt>
				<title subtype="file">Jodocus Kilchmeyer / Bern AN Heinrich Bullinger, 30. Dezember [1546]</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Salutem et pacem.</s>
					<s n="2" xml:lang="la" type="auto">Doctissime et in domino charissime frater, scias velim impossibile prorsus vel per horas multas rerum hactenus Bernę gestarum plenam tibi seriem significare.</s>
					<s n="3" xml:lang="la" type="auto">Quare, ut breve quidem scribendi ocium nactus sum, ita et breviter tibi ex multis unum aperio, e quo tu pro solercia tua facile iudicare poteris, quam foelicissime apud nos Christi negotium currat subindeque triumphet, cuius sane gratia assiduum mihi bellum est cum bestiis ore quidem acerrimis, sed unguibus armisque ad victoriam congruentibus adeo infirmis, ut hactenus Daretes duo me unum Entellum ne in fugam quidem vertere, tam abest vincere potuerint.</s>
					<s n="4" xml:lang="la" type="auto">Neque aliud sencio, ut sancte cum apostolo in domino glorier, quam senectutem meam velut aquilę a domino renovari illoque sancto exercicio, uti fieri plerumque solet, me subinde magis animo iuvenem alacrem satisque robustum ad futuros assultus fieri, in quo et tibi tuisque lucubrationibus plurimum debeo.<note xml:id="fn7" type="footnote" n="7">Gemeint ist wahrscheinlich Bullingers damals nur handschriftlich vorhandene Schrift „De sacramentis“, die Kilchmeyer entweder von Bullinger selbst erhalten oder von dem schon in Bern wirkenden Johannes Wäber ausgeborgt haben könnte; vgl. <ref target="file12988">Nr. 2939</ref>,[5].</note></s>
					<s n="5" xml:lang="la" type="auto">Frater in domino charissime, nullum mihi ocium, quies nulla est, ne capiendi quidem cibi: In die respondere pluribus compellor, per noctem cogitationes, lectiones sanctaque studia me torquent, sollicitant macerantque.</s>
					<s n="6" xml:lang="la" type="auto">Sed quid queror?</s>
					<s n="7" xml:lang="la" type="auto">Licet cum apostolo fateri (laus sit deo) virtutem meam per infirmitatem perfici erigique, tactam ac impulsam meque esse benigna domini manu perductum, ut propter gloriam salvatoris nostri ac domini Iesu Christi ecclesięque suę salutem mihi iucunda, levia, dulcia atque grata sint omnia, tum quod spero finem laborum propediem cum proventu adfore, cumque Tigurum me haud omnino servum inutilem revocari, hinc enim non Bernę, quod reliquum vitę est, decrevi transigere, si alioqui dominus votis meis annuerit.</s>
					<s n="8" xml:lang="la" type="auto">Iam revertar tibi illud unum<note xml:id="fn12" type="footnote" n="12">Das oben in Z. 3-6 angekündigte Beispiel für die jüngste in Bern beobachtete positive Entwicklung (vom Standpunkt der Zürcher).</note> ostendere, quomodo reliqua omnia secundo cursu procedere ęstimare poteris.</s>
				</p>
			</div>
			<div xml:id="div2" corresp="regest2">
				<p>
					<s n="9" xml:lang="la" type="auto">Clarissimus magistratus noster nunc admodum fervens in regnum Christi, ut illud vindicetur, tueatur ac denique propagetur.</s>
					<s n="10" xml:lang="la" type="auto">Unanimi consensu hisce diebus decrevit, ut ad ministerium ecclesię publico aerario educandi Tigurum mittantur, id quod e literis amplissimo senatui Tigurino per publicum <pb type="edition" next="773"/> tabellionem missis abunde satis percipies.</s>
					<s n="11" xml:lang="la" type="auto">Tuum ergo erit, ut, quod rex regum<note xml:id="fn15" type="footnote" n="15">rex regum: Jesus; vgl. z.B. Apok 19, 16.</note> fortassis per me apud Bernenses impetravit, idem et tu efficias atque impetres a tuis, imo et meis dominis Tiguri, quo vicissim et suos ad nos mittant, maxime quod ludi sive scholę iam apud nos a fecibus Lutheranis repurgatę optimis doctissimisque viris comissę sint, Eberhardo videlicet a Rumlang et domino Nicolao Artopęo, quorum sancta probitas et iuventutis sancte ac libere instituendę sedulitas tibi nocior, quam meo testimonio et declaratione opus sit.</s>
					<s n="12" xml:lang="la" type="auto">In quo si obtemperaveris tuamque operam adhibueris (de quo minime dubito), cędet nimirum illud ad excitandam alendamque duarum illarum urbium concordiam mutuamque dilectionem, quibus istis nostris turbulentis temporibus plus pane et vino egemus.</s>
					<s n="13" xml:lang="la" type="auto">Iam, ut semel finiam, rogatus rogo, ut cures iuvenes illos, dum comparuerint, quatenus attinet vitę alimenta, pro dignitate tractari, utque inprimis sive per Frisium nostrum<note xml:id="fn21" type="footnote" n="21"><persName>Johannes Fries</persName>, Schulmeister an der Großmünsterschule.</note> sive aliquem alium e doctorum corona scientiam hauriant salutis aeternę, quo tandem revocati ecclesię dei utiles vobisque laudem ac gratiarum actionem parere possint.</s>
				</p>
			</div>
			<div xml:id="div3" corresp="regest3">
				<p>
					<s n="14" xml:lang="la" type="auto">Salutant te una mecum et uxorem tuam<note xml:id="fn22" type="footnote" n="22"><persName>Anna, geb. Adlischwyler</persName>.</note>, d. Rudolfum Gwaltherum, Ammanum, fidelem compatrem meum,<note xml:id="fn23" type="footnote" n="23">Johann Jakob Ammann, Zürcher Schulherr, der auch in <ref target="file12986">Nr. 2937</ref>,[5], von Kilchmeyer als Gevatter bezeichnet wird.</note> <ptr target="fnf" type="footnote" n="f"/>Theodorum Bibliandrum, Frisium, Collinum<note xml:id="fn24" type="footnote" n="24">Der Griechischlehrer Rudolf Collin.</note> cęterosque in domino fratres omnes Eberhardus a Rumlang, dominus Artopeus, <persName>Ioannes Textorius</persName> diaconus,<note xml:id="fn25" type="footnote" n="25"><persName>Johannes Wäber</persName>, Kilchmeyers Helfer am Berner Münster.</note> omnes literas assiduas et a te et a domino Rudolfo cum summo desyderio expectantes.</s>
					<s n="15" xml:lang="de" type="auto">Vale in domino, und hend uff jetz verguͦt, bys ich ruͤwiger wyrden.<note xml:id="fn26" type="footnote" n="26">bys ich ruͤwiger wyrden: bis ich es weniger streng habe.</note></s>
					<s n="16" xml:lang="la" type="auto">Ne negligas, quaeso, me <pb type="edition" next="774"/> consulibus<note xml:id="fn27" type="footnote" n="27"><persName>Hans Rudolf Lavater</persName> und Johannes Haab. - Vgl. oben Z. 21-24.</note> atque senatui commendatum habere semper.</s>
					<s n="17" xml:lang="la" type="auto">Iterum vale.</s>
					<s n="18" xml:lang="de" type="auto">Datum Bernę, 30. die decembris anno 1547.</s>
					<s n="19" xml:lang="la" type="auto">Iodocus Kilchmeyerus tibi deditissimus.</s>
				</p>
				<p>
					<note type="address">[Adresse auf der Rückseite:]</note>
					<s n="20" xml:lang="la" type="auto">Clarissimo viro d. Heinricho Bullingero, amplissimę ecclesię Tigurinę antistiti summo, domino ac fratri suo in Christo modis omnibus observando.</s>
				</p>
			</div>
		</body>
	</text>
</TEI>
