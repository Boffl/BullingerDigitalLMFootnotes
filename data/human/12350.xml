<TEI xmlns="http://www.tei-c.org/ns/1.0" xml:id="file12350" type="Brief" source="VBS" n="1435">
	<teiHeader xml:lang="de">
		<fileDesc>
			<titleStmt>
				<title subtype="file">Heinrich Bullinger / [Zürich] AN Joachim Vadian (von Watt), 4. Dezember 1545</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">G(ratiam) et p(acem).</s>
					<s n="2" xml:lang="la" type="auto">Libellum simul cum iudicio tuo, vir humanissime, exspecto.</s>
					<s n="3" xml:lang="la" type="auto">Non ego <persName>Hallerum</persName> misi, sicut queritur <persName>Musculus</persName>; sed ut rem omnem intelligas, ita habet res.</s>
					<s n="4" xml:lang="la" type="auto">Scripsit privatim ad me D. <persName>Georgius Laetus</persName>; postulavit doctum aliquem, fidum et mansueti ingenii virum - si quem nossem, indicarem -, quem <placeName>Augustani</placeName> possent praeficere ecclesim suae.</s>
					<s n="5" xml:lang="la" type="auto">Ostendi D. <persName ref="p7512">Matthiam Erbium</persName> (quod tibi soli dictum volo), invitissime agentem apud principem <persName>Georgium Wirtembergensem</persName>.</s>
					<s n="6" xml:lang="la" type="auto">Mox consul et senatus scriptis signatisque literis e pergameno confectis postulant, ut tentem, si forte illum commovere possim.</s>
					<s n="7" xml:lang="la" type="auto">Tentavi, sed frustra.</s>
					<s n="8" xml:lang="la" type="auto">Causas scripsi senatui.</s>
					<s n="9" xml:lang="la" type="auto">Rursus ille magnas agit gratias pro habitis laboribus.</s>
					<s n="10" xml:lang="la" type="auto">Hinc ego non putavi fore, ut quisquam postularetur a nobis.</s>
					<s n="11" xml:lang="la" type="auto">Sed venit in Septembri ad nos D. <persName>Georgius Laetus</persName> Tigurum, praesertim me invisendi gratia videndique.</s>
					<s n="12" xml:lang="la" type="auto">Interea nomine senatus postulat a ministris ecclesiae Tigurinae moderati ingenii virum.</s>
					<s n="13" xml:lang="la" type="auto">Nos nihil illi pollicebamur, nisi quod ea de re vellemus consultare.</s>
					<s n="14" xml:lang="la" type="auto">Ubi discessisset ille, consultavimus multasque ob causas scribimus <persName>Laeto</persName>, nullum in praesenti esse, quo possimus carere; videant ergo <placeName>Augustani</placeName>, quomodo rebus suis consulant.</s>
					<s n="15" xml:lang="la" type="auto">Interim dum hae literae sunt in itinere, divina sic ordinante providentia mittit clarissimus senatus <placeName>Augustanus</placeName> publicum tabellionem sive cursorem ad magistratum nostrum ac ab eo suppliciter postulant (!) ministrum.</s>
					<s n="16" xml:lang="la" type="auto">Senatus noster senatores destinat, qui nobiscum super proposita re consultent.</s>
					<s n="17" xml:lang="la" type="auto">Nos illis exponimus, quid hucusque factum sit a nobis.</s>
					<s n="18" xml:lang="la" type="auto">Senatus iubet, ut ministrum deligamus.</s>
					<s n="19" xml:lang="la" type="auto">Exspectat cursor integros dies 8; tandem praesentatur <persName>Hallerus</persName>, qui et <placeName>Augustam</placeName> mittitur.</s>
					<s n="20" xml:lang="la" type="auto">Qui rediere comites, narrant, ipsum magno cum favore omnium bonorum exceptum honorificentissime.</s>
					<s n="21" xml:lang="la" type="auto">Testantur id ipsum datis ad me literis D. <persName>consul Welserus</persName>, D. <persName>Lętus</persName>, <persName>Peutingerus</persName>, D. Nicolaus Maior, qui pridem principis Wirtembergensis cancellarius fuit, nunc <placeName>Augustanorum</placeName> syndicus est; testantur hoc ipsum et alii viri fratres et amici.</s>
					<s n="22" xml:lang="la" type="auto">Commendaram <persName>Hallerum</persName> <persName>Musculo</persName>.</s>
					<s n="23" xml:lang="la" type="auto">Is respondit, ut facile ex responsione intelligam, indignissime hunc ferre, a Tiguro vocatum esse ministrum, et quia scrupulum inficere voluit, vocatus est a consulibus ipsique denuntiatum, ut paci studeat.</s>
					<s n="24" xml:lang="la" type="auto">Ego illi scribam amice.</s>
					<s n="25" xml:lang="la" type="auto">Cuperem interim, illos homines sincerioribus esse mentibus.</s>
					<s n="26" xml:lang="la" type="auto">Docent doctrinam in quibusdam, sacramentorum maxime caussa, quam rectius intelligunt magistratus et qui sunt a plebe optimi.</s>
					<s n="27" xml:lang="la" type="auto">Hi nolunt recipere hoc doctrinae genus, quod tale sit, ut populus non intelligit; ita doctores ipsi luculenter explicare non possunt.</s>
					<s n="28" xml:lang="la" type="auto">Primum contionatus est 22. Novembris in aede S. Mauritii; cui autem templo praeficiendus sit, an ibi manere velit nondum dixero.</s>
					<s n="29" xml:lang="la" type="auto">Si liberum illi erit veritatem dicere et iis condicionibus frui, quibus vocatus venit, manebit; sin minus ac <persName>Musculus</persName> illum arrodere coeperit, non turbabit ecclesiam, sed redibit.</s>
					<s n="30" xml:lang="de" type="auto">So aber <persName>Musculi</persName>, <foreign xml:lang="la">qui totus Buceranus est,</foreign> ding der statt gefallen, hätte man nitt nach dem gesandt.</s>
					<s n="31" xml:lang="la" type="auto">Modestissime aget, nil dubita.</s>
					<s n="32" xml:lang="la" type="auto">Lucrari conabitur <persName>Musculum</persName> quamquam hic sit eruditior; ille autem causam habet luculentiorem.</s>
					<s n="33" xml:lang="la" type="auto">Prae terea donabit viro docto et seniori, quicquid poterit.</s>
					<s n="34" xml:lang="la" type="auto">In hoc totus ero, ut concorditer agant et ut pax inter eos constet.</s>
					<s n="35" xml:lang="la" type="auto">Plura iam non possum; vehementer enim rotor vertigine et non dicendis doloribus capitis tantum non enecor.</s>
					<s n="36" xml:lang="la" type="auto">Venit huc <persName>Hervagius</persName> et <persName>Oporinus</persName> animi gratia.</s>
					<s n="37" xml:lang="la" type="auto">Hi referunt, Hispanicum Caesaris legatum transiisse <placeName>Basileam</placeName> magna pompa.</s>
					<s n="38" xml:lang="la" type="auto">Sed accipe literas <persName>Myconii</persName>, quas iam dant isti, et remitte.</s>
					<s n="39" xml:lang="la" type="auto">Vale 4 Decembris, anno 1545.</s>
				</p>
				<p>
					<s n="40" xml:lang="la" type="auto">Non vacabat relegere.</s>
				</p>
				<p>
					<s n="41" xml:lang="la" type="auto">Ego te quam possum suppliciter et diligenter rogo, ut has literas, D. <persName>Georgio Laeto</persName> inscriptas, <placeName>Augustam</placeName> mox perferri cures.</s>
					<s n="42" xml:lang="la" type="auto">Arbitror, tibi occurrere tabellionum magnam copiam.</s>
					<s n="43" xml:lang="la" type="auto">Quod si non statim fuerint nuntii ad manum, quaeso, mittas <placeName>Constantiam</placeName> ad D. <persName>Blaurerum</persName>, rogaque, ut statim mittat <placeName>Augustam</placeName>.</s>
					<s n="44" xml:lang="la" type="auto">Ego tuus quoque in similibus et maioribus fuero.</s>
					<s n="45" xml:lang="la" type="auto">Tuus Bullingerus.</s>
				</p>
				<p>
					<s n="46" xml:lang="de" type="auto"><persName>Knoblouchen</persName> hab ich wol 2 stund uffgehalten.</s>
				</p>
				<p>
					<s n="47" xml:lang="la" type="auto">Clarissimo viro D. D. <persName>Ioachimo Vadiano</persName>, suo colendissimo domino.</s>
				</p>
			</div>
		</body>
	</text>
</TEI>
