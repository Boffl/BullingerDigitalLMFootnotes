<TEI xmlns="http://www.tei-c.org/ns/1.0" xml:id="file13099" type="Brief" source="TUSTEP" n="3050">
	<teiHeader xml:lang="de">
		<fileDesc>
			<titleStmt>
				<title subtype="file">Heinrich Bullinger / Zürich AN Johannes (Gian) Travers, 22. Oktober 1547</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">StAGR</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Recepi amantissimas tuas litteras, <persName>Traverse</persName> colendissime, ac intellexi, quae scripsisti de motibus <placeName>Italicis</placeName>.</s>
					<s n="3" xml:lang="la" type="auto">Fiunt ista iusto dei iudicio.</s>
					<s n="4" xml:lang="la" type="auto">Diu enim isti principes intulerunt Germaniae bellum et divexarunt Germaniam, tale quidpiam meritam.</s>
					<s n="5" xml:lang="la" type="auto">Caeterum iam in se mutuo convertunt hostilia arma.</s>
					<s n="6" xml:lang="la" type="auto">Ita vindicat dominus sanguinem effusum ab illis.</s>
					<s n="7" xml:lang="la" type="auto">Verum haec sunt dolorum initia.</s>
					<s n="8" xml:lang="la" type="auto">Oremus dominum, ut in patientia et fide ipsi semper placeamus.</s>
				</p>
			</div>
			<div xml:id="div2" corresp="regest2">
				<p>
					<s n="9" xml:lang="la" type="auto">Interrogas, amice, quid in comitiis <placeName>Augustanis</placeName> agat caesar<note xml:id="fn13" type="footnote" n="13"><persName>Karl V.</persName></note>, quid consultent principes?</s>
					<s n="10" xml:lang="la" type="auto">Caesar languet febri perpetuo, sed aegrotus hic caesar plus hactenus effecit apud Germanos quam fecerint hucusque validi principes multi: Saxonem <persName>Ioannem Frederychum</persName><note xml:id="fn14" type="footnote" n="14"><persName>Johann Friedrich I. von Sachsen</persName>.</note> deiecit; in electoratum subvexit Mauritium ducem.</s>
					<s n="11" xml:lang="la" type="auto">Huic data est Wittemberga, ad quam revocavit <persName ref="p6490">Melanchtonem</persName> et professores alios amplo oblato stipendio, ut ibi doceant.</s>
					<s n="12" xml:lang="la" type="auto">Saxo interim elector depositus <placeName>Augustae</placeName> tenetur captivus.</s>
				</p>
			</div>
			<div xml:id="div3" corresp="regest3">
				<p>
					<s n="13" xml:lang="la" type="auto">Prima septembris proposuit certa capita caesar, ad quae vult sibi responderi a principibus, ordinibus et statibus imperii.</s>
					<s n="14" xml:lang="la" type="manual">Propositionem hic transmitto, sed ea lege, ut mundam serves, legas, lectam d. Comandro et Blasio transmittas, qui per proximum nuncium, eumque fidum, remittant.</s>
				</p>
			</div>
			<div xml:id="div4" corresp="regest4">
				<p>
					<s n="15" xml:lang="la" type="auto">Accepi praeterea scriptum aliud, quod nisi clarissimo principi comiti a Wirtemberg<note xml:id="fn15" type="footnote" n="15"><persName>Georg von Württemberg-Mömpelgard</persName>.</note>, etc., misissem, hisce adiecissem: Respondent principes ad id, quomodo tolli possit in relligione dissidium.</s>
					<s n="16" xml:lang="la" type="auto">Summa: Nolunt praeiudicare caesari aut suam sententiam proferre ante caesaris sententiam; orant itaque, suam prior dicat caesar, qui multis iam annis modum inquisivit, quo posset tolli dissidium; pollicentur autem se facturos, quod omnino facere possint, etc.</s>
				</p>
			</div>
			<div xml:id="div5" corresp="regest5">
				<p>
					<s n="17" xml:lang="la" type="auto">Populus interim satis constans est, principes fere nulli sunt.</s>
					<s n="18" xml:lang="la" type="auto">Sed vincet veritas.</s>
					<s n="19" xml:lang="la" type="auto">Plura iam non possum.</s>
				</p>
			</div>
			<div xml:id="div6" corresp="regest6">
				<p>
					<s n="20" xml:lang="la" type="auto">Effeci apud dominos consules, ut vino honorario amicus ille tuus sit donatus.</s>
					<s n="21" xml:lang="la" type="auto">Pransi sunt cum illo honoris gratia secundus ex triumviris loco consulum et unus e tribunis plebis, quibus me quoque coniunxi.</s>
					<s n="22" xml:lang="la" type="auto">Utinam illi, uti merebatur, gratificati fuissemus!</s>
				</p>
			</div>
			<div xml:id="div7" corresp="regest7">
				<p>
					<s n="23" xml:lang="la" type="auto">Vale aeternum.</s>
					<s n="24" xml:lang="la" type="auto">Tiguri, 22. octobris 1547.</s>
					<s n="25" xml:lang="la" type="auto">Salveant filii tui.</s>
				</p>
			</div>
			<div xml:id="div8" corresp="regest8">
				<p>
					<s n="26" xml:lang="la" type="auto">Ex propositione mellitissima caesaris pro tua prudentia intelliges caesarem quaerere merum in Germania dominium et excidium veritatis.</s>
					<s n="27" xml:lang="la" type="auto">Proin punietur a domino.</s>
				</p>
				<p>
					<s n="28" xml:lang="la" type="auto">Bullingerus tuus.</s>
				</p>
				<p>
					<note type="address">[Adresse als Überschrift:]</note>
					<s n="29" xml:lang="la" type="auto">Ornatissimo viro d. Ioanni Traversio Suzaziensi apud Rhetos, amico suo semper colendo et amando </s>
				</p>
			</div>
		</body>
	</text>
</TEI>
