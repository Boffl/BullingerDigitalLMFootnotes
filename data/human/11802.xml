<TEI xmlns="http://www.tei-c.org/ns/1.0" xml:id="file11802" type="Brief" source="HBBW" n="1756">
	<teiHeader xml:lang="de">
		<fileDesc>
			<titleStmt>
				<title subtype="file">Oswald Myconius (Geißhüsler) / Basel AN Heinrich Bullinger, 21. Juni 1543</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Veniam peto, amicorum optime, si requiro, quod praestare sine tuorum negociorum iactura non potes.</s>
					<s n="3" xml:lang="la" type="auto">Equidem proximis nihil petii propter me, sed propter eos, qui me rogant de veritate rerum, quę Tiguri solent evenire.</s>
				</p>
				<p>
					<s n="4" xml:lang="la" type="auto">Deinceps ero prudentior.</s>
					<s n="5" xml:lang="la" type="auto">Historiam interea de monacho rufo<note xml:id="fn2" type="footnote" n="2">Unbekannt (vgl. ebd., Z. 16-19).</note> multo libentissime audivi.</s>
					<s n="6" xml:lang="la" type="auto">Tu si posses eodem animo de <persName>Petro Caroli</persName> audire, scriberem sine molestia; quia vero utilitatem quoque expetis, tacendum puto.</s>
					<s n="7" xml:lang="la" type="auto">Ego quidem illud inde nactus sum, ut magis timeam Gallos et firmetur hoc apud me, quod quidam olim scripsit: monstra fovere Galliam<note xml:id="fn6" type="footnote" n="6">Dies in Umkehrung einer Äußerung von Hieronymus (Contra Vigilantium, 1; <bibl>MPL</bibl> XXIII 355): "Sola Gallia monstra non habuit."</note>.</s>
				</p>
				<p>
					<s n="8" xml:lang="la" type="auto">De <persName>Clausero</persName><note xml:id="fn7" type="footnote" n="7"><persName>Christoph Klauser</persName>; vgl. oben <ref target="file11797">Nr. 1751</ref>, 22-25.</note> nihil non dixit parochus in Buͦbiken<note xml:id="fn8" type="footnote" n="8"><persName>Johannes Stumpf</persName>, Pfarrer in <placeName>Bubikon</placeName>.</note> - nuper enim hac transiit -, ita non est opus nosse me plura.</s>
					<s n="9" xml:lang="la" type="auto">Erit mihi exemplo vir ille, quousque vixero.</s>
					<s n="10" xml:lang="la" type="auto">Vita nanque eius cum fuerit mihi notissima, non potui satis admirari, quod accidit.</s>
					<s n="11" xml:lang="la" type="auto">Videmus hinc, quanto cum studio sit ambulandum in timore domini.</s>
					<s n="12" xml:lang="la" type="auto">Hunc ego rogo, ut illum restituat ac protegat in futurum.</s>
				</p>
				<p>
					<s n="13" xml:lang="la" type="auto"><persName ref="p18198">Bucerus</persName> expectatur in singulos dies; ad tempus sex mensium <persName>Hedio</persName> succedet, ut ille queat interim quiescere, quamvis mihi videatur <persName ref="p18198">Bucerum</persName> non discessurum <placeName>Bonna</placeName>, donec alter praesens sit.</s>
					<s n="14" xml:lang="la" type="auto">Quod igitur ad tuas<note xml:id="fn10" type="footnote" n="10">Die Rede ist vom nicht erhaltenen Brief Bullingers, auf den <persName>Bucer</persName> am 21. Juli antwortete (s. unten <ref target="file11809">Nr. 1763</ref>).</note> adtinet, recte agam.</s>
				</p>
				<p>
					<s n="15" xml:lang="la" type="auto">Quia vero de cęsaris<note xml:id="fn11" type="footnote" n="11"><persName>Karl V.</persName></note> impietate nunquam non audio, fere sum in ea opinione, qua Rodulphus<note xml:id="fn12" type="footnote" n="12"><persName>Rudolf Gwalther</persName>.</note> noster, Germanię nihil esse allaturum boni<note xml:id="fn13" type="footnote" n="13">Siehe <persName>Gwalther</persName> an <persName>Myconius</persName>, 6. Mai 1543, St. Gallen Kantonsbibliothek (Vadiana), Ms 34 (VBS V), 186r.: "Ego certe credo caesarem non sine divina providentia hoc damni in Germaniae foribus accepisse, qui haud dubie, si posset, daret nobis, qui Christum profitemur, magnum aliquod malum."</note>.</s>
					<s n="16" xml:lang="la" type="auto">Ob eius adventum aiunt bellum a Iuliacensi<note xml:id="fn14" type="footnote" n="14"><persName>Herzog Wilhelm von Jülich-Berg-Kleve-Geldern</persName>.</note> instauratum.</s>
					<s n="17" xml:lang="la" type="auto">Salodori<note xml:id="fn15" type="footnote" n="15">In <placeName>Solothurn</placeName>.</note> narratur Gallum<note xml:id="fn16" type="footnote" n="16"><persName>König Franz I.</persName></note> in Picardia habere congregatum exercitum usque ad centum millia<note xml:id="fn17" type="footnote" n="17">Zur Aufstellung eines französischen Heeres in der <placeName>Picardie</placeName> vgl. <bibl>Du Bellay, Mémoires</bibl> IV 124-131; <bibl>Henne</bibl> VIII 104-109.</note>.</s>
					<s n="18" xml:lang="la" type="auto">Ibidem pro certo ferunt Gallum nunciasse comiti Gulielmo<note xml:id="fn18" type="footnote" n="18"><persName>Wilhelm von Fürstenberg</persName>.</note>, quod, ubiubi in manus suas deveniat, lentissima morte perempturum esse atque id suspendio; comitem contra: debere regem cavere, se enim perrecturum in proposito cęsaris ministerio et, ubicunque nactus ipsum fuerit, eo genere mortis usurum esse, quo ipse sit usus in hunc usque diem contra evangelicos.</s>
				</p>
				<p>
					<s n="19" xml:lang="la" type="auto">Comparantur aliquot vexilla circum nos militum, qui obviam eant cęsari<pb type="edition" next="160"/> atque deducant nescio quo.</s>
					<s n="20" xml:lang="la" type="auto">Per Rhenum demisisse fertur bombardos maiores 108.</s>
				</p>
				<p>
					<s n="21" xml:lang="la" type="auto"><persName>Ferdinandus</persName> rex praesidium quęrit mittendum <placeName>Viennensibus</placeName>; timet enim obsidionem.</s>
					<s n="22" xml:lang="la" type="auto">Fuit his diebus hic dux ex Louffenberga, non postremus eorum, quibus illuc eundum est.</s>
					<s n="23" xml:lang="la" type="auto">Idem adseruit sex millia <placeName>Italorum</placeName> iam esse in itinere <placeName>Viennam</placeName> versus<note xml:id="fn20" type="footnote" n="20">Zu den Werbungen <persName>König Ferdinands</persName> in <placeName>Italien</placeName> vgl. <bibl>PC</bibl> III 383.</note>.</s>
					<s n="24" xml:lang="la" type="auto">Hi sunt rumores bellorum; at nondum est finis.</s>
					<s n="25" xml:lang="la" type="auto">Non ferior ita rumoribus istis, ut quod evangelium tam sine honore habetur apud nos.</s>
					<s n="26" xml:lang="la" type="auto">Auditoria sunt frequentissima; fructus, quos videas, nulli, flagitiorum omnia plaena.</s>
					<s n="27" xml:lang="la" type="auto">Et profecto, dum rem sanis oculis intueor, e nobis quidam ad istam infelicitatem non parum conferunt<note xml:id="fn21" type="footnote" n="21"><persName>Myconius</persName> spielt wohl konkret auf die Verhältnisse in <placeName>Basel</placeName> an, könnte aber auch die Protestanten insgesamt meinen.</note>.</s>
					<s n="28" xml:lang="la" type="auto">Dominus Iesus nos emendet.</s>
					<s n="29" xml:lang="la" type="manual">Amen.</s>
				</p>
				<p>
					<s n="30" xml:lang="la" type="auto">Vale cum tuis omnibus in domino.</s>
				</p>
				<p>
					<s n="31" xml:lang="la" type="auto"><placeName>Basileę</placeName>, 21. iunii anno 1543.</s>
				</p>
				<p>
					<s n="32" xml:lang="la" type="auto"><persName>Os. Myconius</persName> tuus.</s>
				</p>
				<p>
					<note type="address">[Adresse auf der Rückseite:]</note>
					<s n="33" xml:lang="la" type="auto">Domino Henricho Bullingero optimo atque doctissimo, in domino suo.</s>
					<s n="34" xml:lang="de" type="auto">Z[ürich].</s>
				</p>
			</div>
		</body>
	</text>
</TEI>
