<TEI xmlns="http://www.tei-c.org/ns/1.0" xml:id="file11351" type="Brief" source="HBBW" n="1308">
	<teiHeader xml:lang="de">
		<fileDesc>
			<titleStmt>
				<title subtype="file">Rudolf Gwalther (Walter, Gualtherus, Walthart) d.Ä. / Morges AN Heinrich Bullinger, 11. September 1539</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratiam et pacem a domino.</s>
				</p>
				<p>
					<s n="2" xml:lang="la" type="auto">Literas tuas 30. iulii scriptas<note xml:id="fn1" type="footnote" n="1">Nicht erhalten.</note>, pater humanissime, sexto septembris accepi; quas quanta spe et metu susceperim, enarrare vix queo, lectae autem lętitiam vix credendam attulere.</s>
					<s n="3" xml:lang="la" type="auto">Nunquam enim tantum quam nunc me timuisse scias, tuae tamen humanitati fretus id, quod sperabam, assecutus sum<note xml:id="fn2" type="footnote" n="2"><persName>Gwalther</persName> hatte um Erlaubnis für einen längeren Studienaufenthalt im französischen Sprachgebiet ersucht; s. oben <ref target="file11331">Nr. 1288</ref>, 31-52.</note>.</s>
					<s n="4" xml:lang="la" type="auto">Curabo denique, ut hoc, quod paterno plane affectu petis, filiali quoque amore a me pręstetur, et errorem hunc ut compensare possim, videbo.</s>
				</p>
				<p>
					<s n="5" xml:lang="la" type="auto">Gratum fuit, quod de Polluce<note xml:id="fn3" type="footnote" n="3">Zu <persName>Gwalthers</persName> Übersetzung des "Onomastikon" von <persName>Iulius Pollux</persName> s. ebd., Anm. 6.</note> das consilium, et idem sane non semel iam a me cogitatum est.</s>
					<s n="6" xml:lang="la" type="auto">Author enim est non tam ipse per se obscurus quam temporum iniuria depravatus, in quo restituendo cum multi frustra laborarint, mea hęc interpretationis qualiscunque opera facilius veniam merebitur.</s>
				</p>
				<p>
					<s n="7" xml:lang="la" type="auto">Cum enim non aliud quam dictionarium sit, ut verbo verbum reddam, conor, ut a pueris etiam vel mediocriter Gręce doctis possit intelligi.</s>
				</p>
				<p>
					<s n="8" xml:lang="la" type="auto"><persName>Comes</persName><note xml:id="fn4" type="footnote" n="4"><persName>Béat Comte</persName>.</note> quis nam sit, ignoras, quem nunc <persName>Vireti</persName> in verbi ministerio collegam esse scias, virum doctum et Tigurini nominis (quantum extrinsecus iudicari potest) studiosissimum.</s>
					<s n="9" xml:lang="la" type="auto">Verum cum medicinę quoque <foreign xml:lang="el">πράξι</foreign> occupatus frequentius peregre quam domi sit, cum illo cohabitare vix fuit commodum, et (ut ante etiam scripsi<note xml:id="fn5" type="footnote" n="5">Siehe oben <ref target="file11341">Nr. 1298</ref>, 5-15.</note>) in <placeName>Morgiis</placeName> brevissimo spatio a <placeName>Losanna</placeName> distantibus versor apud Claudium Chanisium<note xml:id="fn6" type="footnote" n="6"><persName>Claude Chanisieu</persName>.</note>, eius loci ludimagistrum, cuius eruditio et <persName>Gryneo</persName> et omnibus <placeName>Argentinensium</placeName> doctis est probatissima.</s>
				</p>
				<p>
					<s n="10" xml:lang="la" type="auto">Exercemur nos indies disputationibus e scripturę locis petitis, deinde et crebra lectione non infrugifera.</s>
					<s n="11" xml:lang="la" type="auto">Cohabitat huic et alius Gallus nobilis, qui olim in regia curia advocatum, nunc ob evangelii cognitionem apud nos exulem agit.</s>
					<s n="12" xml:lang="la" type="auto">Hic in Gallicę linguę (cuius ipse orator est doctissimus) institutione nunquam non adest, quam satis foeliciter et sine magno temporis dispendio perdisco.</s>
				</p>
				<p>
					<s n="13" xml:lang="la" type="auto">Nova, quę memoratu digna partimque deploranda et partim gaudio prosequenda videntur, sunt haec:<pb type="edition" next="215"/></s>
				</p>
				<p>
					<s n="14" xml:lang="la" type="auto">Venerunt ad me hisce diebus <persName ref="p7102">Martini Peyer</persName> e <placeName>Witemberga</placeName> literae<note xml:id="fn8" type="footnote" n="8">Nicht erhalten.</note>, qui Anglicanę ecclesię statum hisce verbis ex <persName>Alesii</persName> Angli ad <persName ref="p6490">Philippum</persName><note xml:id="fn10" type="footnote" n="10"><persName>Philipp Melanchthon</persName>.</note> missa epistola<note xml:id="fn11" type="footnote" n="11">Nicht erhalten.</note> desumptis (nam ipse <persName ref="p6490">Philippi</persName> convictor est) sic describit: Mandat sub poena capitali rex Angliae hos quinque articulos:</s>
					<s n="15" xml:lang="la" type="auto">1. De transsubstantiatione necessario credenda.</s>
					<s n="16" xml:lang="la" type="auto">2. De una tantum specie porrigenda laicis.</s>
					<s n="17" xml:lang="la" type="auto">3. De auriculari confessione et enumeratione peccatorum necessaria.</s>
					<s n="18" xml:lang="la" type="auto">4. De coniugio sacerdotum, quod asserunt esse contra legem dei, et omnia matrimonia contracta dissolvenda esse ante 12. iulii sub poena capitali.</s>
					<s n="19" xml:lang="la" type="auto">5. De votis monasticis, quę obligant etiam ante aetatem facta.</s>
					<s n="20" xml:lang="la" type="auto">Contradicentibus additę sunt poenae hereseos et crimen laesae maiestatis.</s>
					<s n="21" xml:lang="la" type="auto">Comburuntur libri inventi, et fugere volentes retra-<pb type="scan" next="324v."/>huntur.</s>
					<s n="22" xml:lang="la" type="manual">Non subscripserunt d. <persName>Latimerus</persName>, episcopus Worcestriae, episcopus Sarisbriensis, d. <persName>Cromerus</persName> et d.<pb type="edition" next="216"/> Dalerus; sed Cantuariensis<note xml:id="fn17" type="footnote" n="17"><persName>Thomas Cranmer</persName>.</note> subscripsit, et nunc poenitet eum facti.</s>
					<s n="23" xml:lang="la" type="auto"><persName>Halesius</persName> habitu militari evasit et nunc <placeName>Hamburgi</placeName> est<note xml:id="fn19" type="footnote" n="19">Bereits am 9. Juli war <persName>Alesius</persName> wieder in <placeName>Wittenberg</placeName>; s. <bibl>LP</bibl> 14/1 1353.</note>.</s>
				</p>
				<p>
					<s n="24" xml:lang="la" type="auto">Vides, pater charissime, miserum ecclesię huius statum.</s>
					<s n="25" xml:lang="la" type="auto">Metuo sane de bonis omnibus, imprimis de Nicolai<note xml:id="fn20" type="footnote" n="20"><persName>Nicholas Partridge</persName>.</note> nostri et Elioti<note xml:id="fn21" type="footnote" n="21"><persName>Nicholas Eliott</persName>.</note> salute, quorum conditio non talis est, ut latere possint, pietas autem sanctior, quam ut impiis impii regis decretis astipulentur.</s>
					<s n="26" xml:lang="la" type="auto">Certi tamen aliquid ex hisce nundinis audiemus.</s>
				</p>
				<p>
					<s n="27" xml:lang="la" type="auto">Fama pręterea constans fertur imperatorem<note xml:id="fn23" type="footnote" n="23"><persName>Karl V.</persName></note> Angli filiam <persName>Mariam</persName> duxisse.</s>
					<s n="28" xml:lang="la" type="auto">In Gallia milites confluunt regis<note xml:id="fn25" type="footnote" n="25"><persName>Franz I.</persName></note> imperio et iussu, insciis tamen omnibus in quem finem.</s>
					<s n="29" xml:lang="la" type="auto">Sunt autem, qui Anglum aliquid contra Picardiam moliri asserant.</s>
					<s n="30" xml:lang="la" type="auto">Cęsaris filiam Galli filius ducet, et sic impiorum catena et<pb type="edition" next="217"/> impietatis cyclopaedia<note xml:id="fn27" type="footnote" n="27">Beide Ausdrücke besagen etwa dasselbe: das gesamte Repertoire der Gottlosigkeit.</note> absolvetur consilio et auxilio tricipitis <placeName>Romanę</placeName> belluae<note xml:id="fn28" type="footnote" n="28"><persName>Papst Paul III.</persName> (gedacht ist wohl an Cerberus, den dreiköpfigen Höllenhund, vgl. aber auch den dreiköpfigen Adler in 4. Esra 11f).</note>, cui, ut hoc efficere conaretur, spiritus ille suus, diaboli scilicet, iam dudum consilia suppeditavit.</s>
					<s n="31" xml:lang="la" type="auto">Idem autem ille spiritus, qui domini verbo immorigeros seducit, eosdem in commeritas poenas abripiet.</s>
					<s n="32" xml:lang="la" type="auto">Video nunc verum, quod non credenti multi praedicarunt, Angliae regem non tam Christi amore quam pontificis odio omnem hanc in Anglia tragoediam exercuisse.</s>
				</p>
				<p>
					<s n="33" xml:lang="la" type="auto">Vera domini sententia, quę omnem hominem mendacem esse pronunciat<note xml:id="fn29" type="footnote" n="29">Röm 3, 4.</note>.</s>
					<s n="34" xml:lang="la" type="auto">Solatur autem me et eiusdem nostri domini verbum, qui omnem carnem foenum et proinde fragilem corruptionique proximam dicit, domini autem verbum in aeternum mansurum promittit<note xml:id="fn30" type="footnote" n="30">Jes 40, 6-8; 1 petr 1, 24f.</note>.</s>
				</p>
				<p>
					<s n="35" xml:lang="la" type="auto">Pridie cal[endas] septembris<note xml:id="fn31" type="footnote" n="31">31. August.</note> <placeName>Bernensium</placeName> iussu et imperio omnes papisticę religionis sacrifici, qui <placeName>Morgiis</placeName> hactenus victitarunt et stipendio solito (quemadmodum et apud nos fit) sustentati sunt, fidei suae rationem publice dare coacti sunt.</s>
					<s n="36" xml:lang="la" type="auto">Non defuerunt enim inter illos, qui clanculariis concionibus plurimos, imo omnem plebem non tam a <placeName>Bernensium</placeName> dominio quam a Christi religione seducere conati sunt.</s>
					<s n="37" xml:lang="la" type="auto">Vidisses sane tragoediam non ridiculam minus quam iucundam.</s>
					<s n="38" xml:lang="la" type="auto">Stabat in suggestu concionator urbis<note xml:id="fn32" type="footnote" n="32"><persName>Jacques Le Coq (Gallus)</persName>; s. Henri <hi>Vuilleumier,</hi> Histoire de l'Eglise réformée du Pays de Vaud sous le régime bernois, Bd. I, <placeName>Lausanne</placeName> 1927, S. 190.</note>, vir doctissimus, qui fidei rationem exquirebat.</s>
					<s n="39" xml:lang="la" type="auto">Huic latus cingebat in eodem suggestu stans praefectus urbis<note xml:id="fn33" type="footnote" n="33">Gemeint ist wahrscheinlich der Kastlan (Stellvertreter der bernischen Landvogts) <persName>Franaeois de Ponthey</persName>; vgl. Emile <hi>Küpfer,</hi> <placeName>Morges</placeName> dans le passé: la période bernoise, <placeName>Lausanne</placeName> 1944, S. 13.</note> natione Gallus, qui immorigeris subitum exilium minitabatur.</s>
					<s n="40" xml:lang="la" type="auto">Stabat ab altera parte urbis scriba omnium responsa adnotans.</s>
					<s n="41" xml:lang="la" type="auto">Primus sacrifecum de omnibus dubitabat, utpote qui ante non alius quam Penelopae sponsus fuerat.</s>
					<s n="42" xml:lang="la" type="auto">Secundus non dubitabat modo, sed ne minimam quidem suę religionis rationem afferre poterat; quantum autem in illo ignorantiae, tantum etiam inerat arrogantiae, impudentiae et impietatis.<pb type="scan" next="325r."/></s>
					<s n="43" xml:lang="la" type="auto">Sacrosanctam enim et <placeName>Romanam</placeName> (ut ipse aiebat) ecclesiam se nunquam derelicturum affirmabat eiusque incolumitatem et propagationem semper quęsiturum.</s>
				</p>
				<p>
					<s n="44" xml:lang="la" type="auto">Hic itaque statim sarcinas colligere, <placeName>Bernensium</placeName> agro intra octiduum excedere aut capitis supplitium expectare iussus est.</s>
					<s n="45" xml:lang="la" type="auto">Reliquis, qui<pb type="edition" next="218"/> etiam dubitantes nihil certi de ince[r]ta sua religione promere poterant, duarum septimanarum terminu[s] datus est, ut secum deliberent, quid nam salva conscientia responsuri sint.</s>
					<s n="46" xml:lang="la" type="auto">Fuit antehac populus satis rebellis non tam <placeName>Bernensibus</placeName> quam Christo, nunc vero horum nebulonum perfidam impietatem detectam videns cristas nonnihil demittit<note xml:id="fn38" type="footnote" n="38">im Sinne von: seinen Stolz ablegen; vgl. <bibl>Adagia</bibl>, 1, 8, 69 (<bibl>LB</bibl> II 324); <bibl>Otto</bibl> 98, Nr. 467.</note> et in domini verbi auscultatione est frequentior.</s>
					<s n="47" xml:lang="la" type="auto">Fiet mox brevi idem in omnibus <placeName>Sabaudiae</placeName><note xml:id="fn39" type="footnote" n="39">Gemeint sind die 1536 von <placeName>Bern</placeName> eroberten Teile <placeName>Savoyens</placeName>.</note> ecclesiis.</s>
				</p>
				<p>
					<s n="48" xml:lang="la" type="auto">In Gallia sic persecutio fervet, ut anteacta contra christianam religionem facinora iocus videantur, si cum his, quae nunc fiunt, comparentur.</s>
					<s n="49" xml:lang="la" type="auto">Potestas enim a rege omnibus data est urbibus, praefectis vel minimi gradus nobilibus, ut de minima quoque suspitione quemvis in vincula coniicere et condemnare possint sine provocatione ad alterum iudicem, adeo ut etiam minimis infimisque iudicibus morti addicere liceat.</s>
					<s n="50" xml:lang="la" type="auto">Reus vero iam condemnatus provocationis locum nullum habet.</s>
				</p>
				<p>
					<s n="51" xml:lang="la" type="auto">Quod autem amplius scribam, nunc nihil est.</s>
					<s n="52" xml:lang="la" type="auto">Quantum enim mea attinet negotia, non ea solum, sed et me totum tibi committam; tu, quod optimum videbitur, statuito.</s>
					<s n="53" xml:lang="la" type="auto">Hoc solum precor (si non inutile fuerit), ut hoc mihi impetrare liceat, quo Gallicę linguae satis foeliciter coeptae cognitionem perfectiorem per vos percipere queam.</s>
					<s n="54" xml:lang="la" type="auto">Ego, quantum in me erit, videbo, ne vel hoc vel aliud studium meum sine patrię utilitate susceptum videatur.</s>
				</p>
				<p>
					<s n="55" xml:lang="la" type="auto">Nummos, de quibus nuper scripsi, percuperem, ut mittere posses; urget enim necessitas, et hyemis tempus iam appropinquat.</s>
				</p>
				<p>
					<s n="56" xml:lang="la" type="auto">Salvum te cupit omnis studiosorum, qui apud nos est, coetus.</s>
					<s n="57" xml:lang="la" type="auto">Salutabis et tu nomine meo universam tuam familiam cum uxore<note xml:id="fn42" type="footnote" n="42"><persName>Anna, geb. Adlischwyler</persName>.</note> et matre<note xml:id="fn43" type="footnote" n="43"><persName>Anna, geb. Wiederkehr</persName>.</note>.</s>
					<s n="58" xml:lang="la" type="auto">Vale, humanissime pater, deusque te nobis diu servet incolumem.</s>
				</p>
				<p>
					<s n="59" xml:lang="la" type="auto"><placeName>Morgiis</placeName>, 3. idus septembris 1539.</s>
				</p>
				<p>
					<s n="60" xml:lang="la" type="auto">Tui observantissimus</s>
				</p>
				<p>
					<s n="61" xml:lang="la" type="auto"><persName>Rodolphus Gvaltherus</persName>.</s>
				</p>
				<p>
					<note type="address">[Adresse auf der Rückseite:]</note>
					<s n="62" xml:lang="la" type="auto">Eruditione et pietate clarissimo viro d. Heinrycho Bullingero, vigilantissimo Tigurinae ecclesiae episcopo, patri suo imprimis observando.</s>
					<s n="63" xml:lang="de" type="auto">Z[üric]h.</s>
				</p>
			</div>
		</body>
	</text>
</TEI>
