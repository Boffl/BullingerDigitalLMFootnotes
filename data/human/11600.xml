<TEI xmlns="http://www.tei-c.org/ns/1.0" xml:id="file11600" type="Brief" source="HBBW" n="1557">
	<teiHeader xml:lang="de">
		<fileDesc>
			<titleStmt>
				<title subtype="file">Hermann Aquilomontanus / Emden AN Heinrich Bullinger, 20. August 1541</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto"><persName ref="p6265">Hermannus Aquilomontanus</persName> d. Henrico Bullingero s[alutem] d[icit].</s>
				</p>
				<p>
					<s n="2" xml:lang="la" type="auto">Epistolam<note xml:id="fn1" type="footnote" n="1">Oben <ref target="file11507">Nr. 1464</ref>.</note> tuam piam et eruditam pastoralem admonitionem continentem d. <persName>Ioannes Bekesteyn</persName> fidelis in domino tradidit, in qua non modo Tigurine ecclesie sollicitudinem, sed omnium ecclesiarum curam te gerere ostendis.</s>
				</p>
				<p>
					<s n="3" xml:lang="la" type="auto">Gavisi sunt fratres pii literis tuis lectis et communi voce gratias agunt, precantur in te spiritus augmentum et crescentiam.</s>
				</p>
				<p>
					<s n="4" xml:lang="la" type="auto">Satis calamo indicare nec voce humana eloqui potest, quantas sectas hic apud nos inter simplices anabaptistas suscitat sathan, ut non mirum paucos salvari.</s>
					<s n="5" xml:lang="la" type="auto">Ii nullos admittunt doctores nisi retinctos, omnes ministros Vatiniano<note xml:id="fn2" type="footnote" n="2"><persName>Publius Vatinius</persName>, ca. 95-42 v. Chr., ein prominenter Gefolgsmann <persName>Caesars</persName>, war Konsul des Jahres 47 v. Chr. Vor allem <persName>Cicero</persName> attackierte ihn scharf; der Hass gegen Vatimus wurde durch <persName>Catull</persName> (Carm. 14, 3) sprichwörtlich (Adagia, 2, 2, 94, <bibl>LB</bibl> II 481). - Lit.: Pauly/Wissowa, 2. Reihe, 15. Halbbd. (VIII A, 1), Sp. 495-520.</note> odio prosequuntur; quidam mallent gladio cervicem praebere quam templum intrare, alii in pluralitate uxorum sanctimoniam statuunt,<note xml:id="fn3" type="footnote" n="3">Die Rede ist wohl von Anhängern von <persName>David Joris</persName> oder von münsterischen Täufern (vgl. <hi>Doornkaat Koolman,</hi> aaO, S. 89).</note> alii alterius secte hominem necare sacrificium putant<note xml:id="fn4" type="footnote" n="4">Gemeint sind vermutlich Anhänger von <persName>Jan van Batenburg</persName> (vgl. <hi>Doornkaat Koolman,</hi> ebd.).</note>.</s>
					<s n="6" xml:lang="la" type="auto">In quod seculum incidimus, charissime frater?</s>
				</p>
				<p>
					<s n="7" xml:lang="la" type="auto">Interim accedunt magni nominis doctores<note xml:id="fn5" type="footnote" n="5">Gemeint sind die im erwähnten Brief Bullingers kritisierten Fürsprecher einer nikodemitischen Haltung.</note> sub omni cubito pulvinariam consternentes, ut crux Christi evacuetur, docentes posse duobus dominis servire verbum domini eradentes: „Qui vult sequi post me, ferat crucem suam indies“ [Mt 16, 24 par.] etc., „nolite mirari, si odit vos mundus“ [1Joh 3, 13] etc.</s>
					<s n="8" xml:lang="la" type="auto">Stulti sancti martyres fuere (ut vere inquis<note xml:id="fn9" type="footnote" n="9">Oben <ref target="file11507">Nr. 1464</ref>, 78-81.</note>), stultus fuit Eleazarus senex apud Machabeos, qui ob buccellam carnis boville simulate vitam eripere noluit.</s>
					<s n="9" xml:lang="la" type="auto">Mirari satis nequeo, frater amabilis, tantos viros huiusmodi cecitate teneri, quasi Christus nunc absque cruce praeter morem maiorum inveniri posset.</s>
					<s n="10" xml:lang="la" type="auto">Non invenitur in terris absque cruce, post hanc vitam cum illo gloriabimur.</s>
					<s n="11" xml:lang="la" type="auto">Sed dominus hisce pravis doctrinis nos admonet, ne<pb type="edition" next="297"/> hominibus nos demus, sed deo, qui est unicus magister fidelium.</s>
					<s n="12" xml:lang="la" type="auto">Sed desino, sciens, cui scribam, nempe a quo totis praecordiis discere cupio.</s>
				</p>
				<p>
					<s n="13" xml:lang="la" type="auto">Binas modo literas a te accepi, virorum doctissime, in quarum prima<note xml:id="fn11" type="footnote" n="11">Nicht erhalten.</note> pastorem plene instituis docesque, quid me facere oporteat; in altera per <persName>Io. Bekensteyn</persName> oblata paterne mones, ne movear cum pluribus magnorum ampullis et ne simplices pravum errorem sequi patiar.</s>
					<s n="14" xml:lang="la" type="auto">Apud <placeName>Hollandos</placeName> meos et hic apud Phrisones agam quam possum, tuam epistolam divulgabo, interim orabo dominum, sue cause adsit.</s>
					<s n="15" xml:lang="la" type="auto">Ad primam epistolam nundinis praeteritis per mercatorem Monasterien[sem] paucis respondi,<note xml:id="fn14" type="footnote" n="14">Ein entsprechendes Schreiben ist nicht erhalten.</note> sed cum is non redeat, vereor scriptum intercidisse; desiderabam optimum modum tractandi anabaptistas, inter quos vivo, qui non modo contiones spernunt, sed simplices, ne audiant, retrahunt, patientiam nostram rident,<pb type="scan" next="1380v."/> sacra nostra ad Christi normam instituta abominantur, et si aliquando nos audiant, in sacris vero alienant se longissime.</s>
					<s n="16" xml:lang="la" type="auto">In congressu plura promittunt, sed nil praestant.</s>
				</p>
				<p>
					<s n="17" xml:lang="la" type="auto">Nunc rursum se movent Capernaite, novi papiste cum sua carnali praesentia in verba magistri coniurati.</s>
					<s n="18" xml:lang="la" type="auto">Hosce non prolixis disputationibus, sed succinctis ac firmis aphorismis pungere statui, quoniam, si vincantur, victoriam sibi usurpant, tandem se nolle aliud sentire quam docti illi proclamant.</s>
				</p>
				<p>
					<s n="19" xml:lang="la" type="auto">Vos omnes, queso, optimi viri, pro nobis orate, dominus nos indies magis illuminet et in veritate confortet.</s>
				</p>
				<p>
					<s n="20" xml:lang="la" type="auto">Libellos tuos De autoritate scripture et episcopali functione, De origine erroris locupletatum lego et saturari nequeo; omnigenam eruditionem variamque lectionem, studium indefessum admiror candoremque in omnibus exosculor.</s>
					<s n="21" xml:lang="la" type="auto">Si quid post illos emiseris in utilitatem ecclesie, scire desidero.</s>
				</p>
				<p>
					<s n="22" xml:lang="la" type="auto">Hisce paucis vale cum tuis commilitonibus, quos omnes omnium fratrum nomine diligenter salutabis.</s>
					<s n="23" xml:lang="la" type="auto">Salutat vos <persName>Ioannes Bekesteyn</persName>, qui inter summa dona dei numerat vestram fraternitatem ac ordinem vidisse.</s>
					<s n="24" xml:lang="la" type="auto">Conservet vos in bono et patientes reddat optimus maximus; in oratione humili et longanimi<pb type="edition" next="298"/> patientia christianorum vitam iudico.</s>
					<s n="25" xml:lang="la" type="auto">Valete, optimi viri, et sponse Christi vos esse custodes nunquam obliviscamini.</s>
					<s n="26" xml:lang="la" type="auto">Alias latius ac tersius me scripturum confido; hanc temporis angustia conscribere, non dictare coegit.</s>
				</p>
				<p>
					<s n="27" xml:lang="la" type="auto">Emde, 20. augusti anno 1541.</s>
				</p>
				<p>
					<note type="address">[Adresse darunter:]</note>
					<s n="28" xml:lang="la" type="auto">Pio et docto viro d. Henrico Bullingero, Tigurine ecclesie pastori vigilantissimo, praeceptori suo colendissimo.</s>
				</p>
			</div>
		</body>
	</text>
</TEI>
