<TEI xmlns="http://www.tei-c.org/ns/1.0" xml:id="file10040" type="Brief" source="HBBW" n="15">
	<teiHeader xml:lang="de">
		<fileDesc>
			<titleStmt>
				<title subtype="file">Heinrich Bullinger / Kappel am Albis AN [Mathias Schmid], 8. Februar 1526</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				</sourceDesc>
		</fileDesc>
		</teiHeader>
	<text xml:lang="de">
		<body>
			<div xml:id="div1" corresp="regest1">
				<p>
					<s n="1" xml:lang="de" type="auto">Heinrich Bullinger, schuͤlmeister zuͦ <placeName>Cappell</placeName>, dem ersamen, wolgelerten her Mathysen, pfarrheren zuͤ Sengen, minem besonder lieben b[ruder].</s>
				</p>
				<p>
					<s n="2" xml:lang="de" type="auto">Gnad unnd frid von gott dem vatter unnd unserm heren Jesu Christo.</s>
				</p>
				<p>
					<s n="3" xml:lang="de" type="auto">Hochgeprisen sye der hoch, allein ware, ewig, allmächtig, lebendig und einig gott, der himel und erden und alles, was darinn ist, geschaffen hat, und uns von ewigkeit har versechen, das wir in dem verdienen sines sunes Jesu Christi unsträfflich sin söltend, die zuͦ vor durch sünd unnd prästen also warend durch den fal unsers vatters Ade blos worden an aller reinikeit, das wir nit hettend wonen mögen by dem hochen, reinen gott, den hierumb sine propheten «ein<pb type="edition" next="93"/> verzerend für»<note xml:id="fn6" type="footnote" n="6">Feuer.</note> nemend [Dtn 4,24; Hebr 12,29; Jes 33,14], es were dann, das er uß luterer gnad und unußsprechenlicher barmhertzikeit ein pundt mit unns gemachet hette, durch welchen er sin gunst gegen unns uffthon und sich unns für den einigen gott, das ist hordt, trost, schutz, schirm, heil unnd oberstes guͦt dar gestellt hette, unnd der unns ein somen geben wöllte, in welchem alle volcker der erden söltend glückselig unnd heil werden.</s>
					<s n="4" xml:lang="de" type="auto">Wie dann in ußgang der welt unns Christus Jesus, der gesegnet som<note xml:id="fn7" type="footnote" n="7">Same.</note>, zuͤvor imm gsatzt unnd propheten verheissen, geleistet, in todt geben unnd von todten uff erweckt ist unnd jetzund sitzet zur grechten<note xml:id="fn8" type="footnote" n="8">Rechten (<bibl>SI</bibl> VI 227).</note> gottes, ein wares pfand der hulden gottes gegen unns, die wir durch sin pluͤt von sünden gewaschen unnd mit im in ewiges leben erstanden sind, so wir anders unsere hertzen des beredend unnd starck daruff bastent<note xml:id="fn9" type="footnote" n="9">stützen (<bibl>SI</bibl> IV 1779).</note>, das er unns vom vatter geben sye zur reingung, zur fromkeit unnd gnuͤgthuͤyung, der für und für unser<pb type="scan" next="||92r."/> fürspräch sye vor dem vatter unnd one<note xml:id="fn10" type="footnote" n="10">außer (<bibl>SI</bibl> I 262).</note> inn niemant etc.</s>
				</p>
				<p>
					<s n="5" xml:lang="de" type="auto">Unnd die wyl also ouch du, aller liebster bruͤder, dises gheimnus durch die gnad gottes erlernet hast unnd weyßt, das nit me dann ein einiger<note xml:id="fn11" type="footnote" n="11">einziger (<bibl>SI</bibl> I 279).</note> gott, das ist ein einiger trost, hilf, heil unnd oberstes guͤt, ouch nit me dann ein einiger Christus Jesus, das ist versuͤner, gnuͤgthüyung, grechtikeit, erlosung unnd heyland, unnd allein ein einiger heiliger geist, der unns heiliget unnd waren gottes dienst lert, also das ussert und nebend disem ghein anderer gottes dienst, ghein fromkeit, ghein gnuͤgthuͤn, ghein heil, ghein trost, ghein verdienen, ghein fürspräch, ghein rouw [!]<note xml:id="fn12" type="footnote" n="12">Ruhe.</note> noch unnderschlouff<note xml:id="fn13" type="footnote" n="13">Unterschlupf, heimlicher Zufluchtsort (<bibl>SI</bibl> IX 120).</note> ützit<note xml:id="fn14" type="footnote" n="14">etwas.</note> hillfft vor unserem hochen gott, darumb er das hertz unnd glouben ansicht, wir aber niemer von hertzen rein unnd hierumb Cristum [!] vor im zum gnädiger<note xml:id="fn15" type="footnote" n="15">Vgl. Zwingli: [Christus] ist die gnädigung für unser sünd (<bibl>SI</bibl> II 664).</note> aller welt gestellt.</s>
					<s n="6" xml:lang="de" type="auto">Ja die wyl, sprich ich, dises alles warlichen weißt unnd ouch wie alle 1er ussert deren verfluͤcht, kan ich mich nit gnuͤg verwunderen, das du so gmach herfür brichst mit diner kundschaft<note xml:id="fn17" type="footnote" n="17">Zeugnis (<bibl>SI</bibl> III 353).</note>, die du mit dinem predgen der heiligen drifaltikeit schuldig bist.</s>
					<s n="7" xml:lang="de" type="auto">Ja wölte gott, das du nit me hinder sich messist<note xml:id="fn19" type="footnote" n="19">Ja wollte Gott, daß du nicht rückwärts gehst, sondern bloß langsam vorwärts schreitest, vgl. <bibl>Pestalozzi</bibl> 32.</note> dann du gmach<pb type="edition" next="94"/> thuͤst.</s>
					<s n="8" xml:lang="de" type="auto">Hastu jetzund schon vergessen, von wannen du kummen unnd daß bi dem frommen, hanndvesten gottes diener <persName>Chuͤnraten Schmiden</persName> erzogen bist, welcher one zwyfel dich des wegs des heren bericht, also das du wol weißt, das dise 1er von gott, die warheit unnd ghein lugy<note xml:id="fn22" type="footnote" n="22">Lüge (<bibl>SI</bibl> III 1219).</note> ist<note xml:id="fn23" type="footnote" n="23">Röm 9,1.</note> unnd ee muͤß himel unnd erden krachen, ee dann ein wort darvon gange?</s>
					<s n="9" xml:lang="de" type="auto">Bistu aber ein warer Christ, das ist ein gesalbeter gottes, so hastu schon die kundschafft gott des heiligen geistes in dinem hertzen, der da zügnus gibt dem usseren wort gottes, das dich wenig der welt schmach reden yrrend<note xml:id="fn24" type="footnote" n="24">hindern, belästigen, stören (<bibl>SI</bibl> I 408).</note>; wann was lyt dir daran, wie die welt kätzery<note xml:id="fn25" type="footnote" n="25">Ketzer schelten (<bibl>SI</bibl> III 597).</note>, so du des gwüßlichen im hertzen durch glouben unnd heiligen geist bericht bist, das im nit anders gesin mag, unnd ob glich alle welt darwider toubte<note xml:id="fn26" type="footnote" n="26">wütete (<bibl>SI</bibl> XII 88).</note>?</s>
					<s n="10" xml:lang="de" type="auto">Besich die 1. Epistel Ioannis im ußgang des 2. capitels von diser salbung unnd kuntschafft [2,27].</s>
					<s n="11" xml:lang="de" type="auto">So aber du dise kuntschafft im hertzen hast, das ist so du ein warer Christ bist, wie gibst dann dinem gott nit kundtschafft, oder wie kanstu den geist gottes in dir erstecken<note xml:id="fn27" type="footnote" n="27">ersticken machen (<bibl>SI</bibl> X 1591).</note>?</s>
					<s n="12" xml:lang="de" type="auto">Oder, so dem allem nüt, weißt dann nit, das dine underthonen tempel sind des heiligen geistes, unnd demnach, das gott alle die schenden<note xml:id="fn28" type="footnote" n="28">zu Schanden machen (<bibl>SI</bibl> VIII 886).</note> wirt, so sinen tempel verunheiligend?</s>
					<s n="13" xml:lang="de" type="manual">Betracht<pb type="edition" next="95"/> doch einist<note xml:id="fn29" type="footnote" n="29">einmal.</note>, was uff ir habe die sünd<note xml:id="fn30" type="footnote" n="30">was es auf sich hat mit der Sünde.</note>, so man nempt inn heiligen geist [Math 12, v. 13].</s>
					<s n="14" xml:lang="de" type="auto">Abfallen aber von der warheit, luggen<note xml:id="fn31" type="footnote" n="31">nachlassen, nicht beharren (<bibl>SI</bibl> III 1235).</note> unnd die erkant warheit verwoltigen [!]<note xml:id="fn32" type="footnote" n="32">vergewaltigen, unterdrücken (<bibl>Lexer</bibl> II 293).</note> ist sünd in den heiligen geist.</s>
					<s n="15" xml:lang="de" type="auto">So luͤg mancher für sich mit sinem schwancken im weg der warheit, was grossen zorn gottes der uff sin arme sei lade, wann es sunst ouch geschriben stadt: «Wer sin hannd an den pfluͤg leit unnd sicht hindersich, der ist nit geschickt zum rich gottes» unnd abermals: «Wer sich minen und miner worten beschemt<note xml:id="fn33" type="footnote" n="33">schämt.</note> vor disem bösen abtrülligen<note xml:id="fn34" type="footnote" n="34">abtrünnigen.</note> volck, des wirt sich ouch<pb type="scan" next="||92v."/> der sun des menschens beschämen, wann er kummen wirt in siner großmächtigen herlikeit zuͦ richten» etc. unnd widerumb: «Nit wirt ein yeder das rych besitzen, der da sprechen kan: her, her!», nit ein jeder, der wol anhept, sunder der nit hindersich loufft und «beharret bis in das end».</s>
					<s n="16" xml:lang="de" type="auto">«O, gedenck der huß frowen Loths!» Du bist ein hirt, des crützes soltu dich nit entsagen.</s>
					<s n="17" xml:lang="de" type="auto">Wann wondist du<note xml:id="fn35" type="footnote" n="35">Möchtest du denn ...</note>, das din her Christus Jesus umb dinentwillen sin ewiges wort bräche?</s>
					<s n="18" xml:lang="de" type="auto">Unnd darumb, so er spricht: «So üch die welt hasset, so wüssent, das sy mich vor üch gehasset hat.</s>
					<s n="19" xml:lang="de" type="auto">Werend ir von der welt, so hette üch die welt lieb, nun sind ir aber nit von der welt, darumb hasset üch die wellt.</s>
					<s n="20" xml:lang="de" type="auto">Der knecht ist ye nit grösser dann sin her; habend sy mich verfolget, so werdent sy üch nüt sparen».</s>
					<s n="21" xml:lang="de" type="auto">Aber darab lassend üch nit grusen<note xml:id="fn36" type="footnote" n="36">grausen (<bibl>SI</bibl> II 808).</note>, «denn also habend sy verfolget die propheten, die vor üch gewesen sind».</s>
					<s n="22" xml:lang="de" type="auto">«Ich hab die welt überwunden» unnd «üwer leid sol in fröud bekert werden».</s>
				</p>
				<p>
					<s n="23" xml:lang="de" type="auto">So nun dem also, muͤß es schlechtlich<note xml:id="fn37" type="footnote" n="37">einfach (<bibl>SI</bibl> IX 67).</note> erlitten sin.</s>
					<s n="24" xml:lang="de" type="auto">Bist du nun fest, so bist ein hirt, wanckist, so bist ein söldner unnd nit ein hirt.</s>
					<s n="25" xml:lang="de" type="auto">Wach aber uff vom schlaff, bis<note xml:id="fn38" type="footnote" n="38">Imp. von wesen: sei!</note> wacker unnd tritt herfür unnder din verdingten, ja eigen schaff, fürcht dir nit, es ist umb ein suren lufft<note xml:id="fn39" type="footnote" n="39">es ist (nur) ein scharfer Wind (<bibl>SI</bibl> VII 1277; vgl. Eph 4,14, unten S. 96,1).</note> zethuͤn unnd gib inen gruͤne unnd gsunde fuͤr<note xml:id="fn40" type="footnote" n="40">Nahrung, Futter (<bibl>SI</bibl> I 970).</note> für, frischs lebendigs tranck, unnd alles, das mit fuͤssen betruͤpt unnd zertretten ist<note xml:id="fn41" type="footnote" n="41">Vgl. Ez 34, 18f.</note> das thuͤ wyt von inen.</s>
					<s n="26" xml:lang="de" type="auto">Allein das einig, ewig, warhafft, lebendig wort gottes macht gsund, starck unnd feyß<note xml:id="fn42" type="footnote" n="42">feist, stark (<bibl>SI</bibl> I 1071f).</note> unnsere seien, wie angezeigt ist durch Ezechiel am 34 [11 ff]unnd David, Psalm 118 oder nach der Ebreeren zal 119 [1ff]<note xml:id="fn43" type="footnote" n="43">Bullinger gibt die Psalmstelle nach der Zählung der Vulgata (118) und des masoretischen Textes (119) an.</note>, und besich in den gschichten der botten<note xml:id="fn44" type="footnote" n="44">Apostel (<bibl>SI</bibl> IV 1884).</note> am 20. cap. [Apg 20,28], wie thür dir dine schaff werdent bevolchen.</s>
					<s n="27" xml:lang="de" type="auto">Gastu<note xml:id="fn45" type="footnote" n="45">gehst du.</note> disem nach und laßt dich nit<pb type="edition" next="96"/> ab wenden ab yedem gegen wind, wol dir, «der herr ist mit dir» [Lk 1,28]!</s>
					<s n="28" xml:lang="de" type="auto">Volgend dir aber die schaff nit, so sye das bluͤt uff ire köppff.</s>
					<s n="29" xml:lang="de" type="auto">Gast du aber disem nit nach, so wirt alles bluͤt aller diner schaffen von dinen henden erforderet und alle die plagen uff dich uß gossen werden, die allenthalben im nüwen unnd alten testament benamset sind: Deut[er]o. 28 [20ff], Hiere. 23 [12ff], in Michea [1,3ff], Amos [1,3ff], Apocalipsi [6,1ff; 8,7ff u. a.].</s>
				</p>
				<p>
					<s n="30" xml:lang="de" type="auto">Darumb bis muͤtig, erheb din stimm unnd laß das wort gottes wie ein herhorn<note xml:id="fn46" type="footnote" n="46">Kriegstrompete, Schlachtposaune (<bibl>SI</bibl> II 1621).</note> schallen unnd trag herfür alts unnd nüws, handlende wie sich einem botten oder legaten Christi vor gottes ougen zimpt, unnd hab nun kein unmuͤt<note xml:id="fn47" type="footnote" n="47">Mutlosigkeit, Traurigkeit (<bibl>SI</bibl> IV 583).</note>, dann der her ist mit allen denen, die inn suͤchend mit einem richtigen hertzen, unnd verheißt dir mit dem mund, durch wölchen ghein lugy nit gan mag<note xml:id="fn48" type="footnote" n="48">1 Petr 2,22.</note>, trost, hilf, bistand unnd errettung, nit me dann biß trüw am [!] im<note xml:id="fn49" type="footnote" n="49">«Sei nur treu an ihm», <bibl>Pestalozzi</bibl> 33.</note>; «wann er kan sich selbs nit leugnen», als Paulus von im nit allein züget<note xml:id="fn50" type="footnote" n="50">Vgl. Apg 20,24ff.</note>, sonnder zum dickermal<note xml:id="fn51" type="footnote" n="51">öfters (<bibl>SI</bibl> XII 1243; IV 148).</note> entpfunden hat.</s>
					<s n="31" xml:lang="de" type="auto">Hiere. 1 [17-19] spricht gott also: «Stand uff unnd begürt din lenden unnd verkünd inen alles, das ich dir gebüten, und fürcht dir nun<note xml:id="fn52" type="footnote" n="52">nur (<bibl>SI</bibl> IV 764).</note> nit vor iren gegenwürtikeit.</s>
					<s n="32" xml:lang="de" type="auto">Ich wil auch machen, das du nit fürchtest iren angesicht, wann ich hab dich dargeben<note xml:id="fn53" type="footnote" n="53">hingestellt.</note> uff hüttigen tag wie ein starcke wolbewerdte statt, wie ein ysine sul<note xml:id="fn54" type="footnote" n="54">eiserne Säule.</note> unnd ehrine mur<note xml:id="fn55" type="footnote" n="55">eherne Mauer.</note> über alles ertrich, vor allen künigen, fürsten unnd pfaffen alles ertrichs.</s>
					<s n="33" xml:lang="de" type="auto"><pb type="scan" next="||93r."/>Unnd sy werdent wider dich stryten, aber nit gesigen; dann ich bin by dir, spricht gott, das ich dich redte.»</s>
					<s n="34" xml:lang="de" type="auto">Item Ezechielis am 3 [8f] spricht gott also: «Sich, ich hab din angsicht vil strenger<note xml:id="fn56" type="footnote" n="56">stärker (<bibl>SI</bibl> XI 2293).</note> gemacht dann ires sye unnd din stirnen vil herter dann iren, vil herter dann adamant<note xml:id="fn57" type="footnote" n="57">Diamant (vgl. adamas).</note> unnd kißlig<note xml:id="fn58" type="footnote" n="58">Kieselstein (<bibl>SI</bibl> III 524).</note>.</s>
					<s n="35" xml:lang="de" type="auto">Darumb fürcht sy nun nüt unnd entsitz dir nit<note xml:id="fn59" type="footnote" n="59">fürchte dich nicht (<bibl>SI</bibl> VII 1669).</note> vor irem ruch<note xml:id="fn60" type="footnote" n="60">derb, grob, ungesittet.</note> sächen, dann es ist sust<note xml:id="fn61" type="footnote" n="61">sonst.</note> ein hart scharpffes<note xml:id="fn62" type="footnote" n="62">unfreundliches, barsches, widerspenstiges (<bibl>SI</bibl> VIII 1238).</note> volck.»</s>
					<s n="36" xml:lang="de" type="auto">So spricht ouch Christus: «Ich sennden üch wie die schaff mitten unnder die wolff, darumb sind fürsichtig wie die schlangen unnd on falsch wie die tuben.</s>
					<s n="37" xml:lang="de" type="auto">Unnd so sy üch gefangen fuͤrend, so sorgend nit, wie ir üch verantwurten oder gesygen mögend».</s>
					<s n="38" xml:lang="de" type="auto">Dann die wyl ir die sind, so gottes wort fuͤrend, wirt üch ylends ein sölliche kunst unnd red<note xml:id="fn63" type="footnote" n="63">Redekunst, Kunst der Rede.</note> geben, deren weder fürsten noch heren werden noch gedören<note xml:id="fn64" type="footnote" n="64">wagen (<bibl>SI</bibl> XIII 1519).</note> wider stan.</s>
				</p>
				<p>
					<s n="39" xml:lang="de" type="auto"><pb type="edition" next="97"/>So du nun weißt, das dis ist das war unbetruglich wort gottes, das dir nimmer mer fälen<note xml:id="fn65" type="footnote" n="65">im Stiche lassen (<bibl>SI</bibl> I 769).</note> mag, wen fürchtist dann?</s>
					<s n="40" xml:lang="de" type="auto">Warumb trist nit herfür wie ein löw, allem dem zeweren, das dinen schaffen schaden bringen mag?</s>
					<s n="41" xml:lang="de" type="auto">Laß by lib<note xml:id="fn66" type="footnote" n="66">Warnungsformel: bei Lebensstrafe (<bibl>SI</bibl> III 978).</note> nit zuͦ, das man dich yenen<note xml:id="fn67" type="footnote" n="67">irgendwie (<bibl>SI</bibl> I 296).</note> könne ein falschen propheten schelten!</s>
					<s n="42" xml:lang="de" type="auto">Nun spricht aber von selbigen apostolus, daß sölchs alles thuͤgind umb ruͤms willen, den menschen zuͦ gefallen, unnd das sy dem crütz entlouffend.</s>
					<s n="43" xml:lang="de" type="auto">Nit also du, min frommer Mathia, sunder hallt dich fry, dapffer, unsträfflich wie <persName>Mathias</persName>: Acto. 1 [21ff].</s>
					<s n="44" xml:lang="de" type="auto">Bewapne dich mit gottes wort, dann es ist gnuͤg, das wir gottes guͤte unnd gedult also lange zit mit unserem irsal<note xml:id="fn69" type="footnote" n="69">Irrtum.</note> unnd sünden mißbrucht habend<note xml:id="fn70" type="footnote" n="70">Vgl. 1 Petr 4,3.</note>.</s>
					<s n="45" xml:lang="de" type="auto">Laß uns betrachten, das wir staub unnd äschen sind unnd unnser tag hingond wie der schatten<note xml:id="fn71" type="footnote" n="71">Ps 102,12.</note>, das es ein schedlicher gwün ist, so wir glich alle welt gwunnind unnd schaden zuͦ wandtint unseren armen seien.</s>
					<s n="46" xml:lang="de" type="auto">Laß unns zuͤ hertzen gon, das wir christen sind unnd das christenlich wesen nit ein fryheit oder liechtfertikeit ist des fleischs, die wyl wir zuͤ guͤten wercken verwidmet<note xml:id="fn72" type="footnote" n="72">bestimmt.</note> sind unnd Paulus spricht, das «welche war christen syend, die crützgend iren [!] fleisch mit sinen lüsten».</s>
					<s n="47" xml:lang="de" type="auto">Fürderlicher aber wirt von dir, des halben du ein hirt bist, erforderet ein christenlich wesen unnd das du nit gytig, hochfertig, vertruncken, zornig, gots lesterig, nidig, «unbeschnittner lefftzen» [Ex 6,12], unrein, huͤrisch, eebrächerisch unnd der glichen (1 Timoth. 3 [2ff]) syest, wann du rechnung geben muͤst dem obersten hirten Christo zuͤ der stund, so du es vilichter nit meintest, unnd geurteilt vor aller wellt, so er kommen wirt «zu richten lebendig unnd todt» [2 Tim 4,1], ouch yedem ze geben noch dem er thon<note xml:id="fn73" type="footnote" n="73">getan, gehandelt.</note> hat<note xml:id="fn74" type="footnote" n="74">Siehe Mt 16, 27.</note>.</s>
				</p>
				<p>
					<s n="48" xml:lang="de" type="auto">Dis min trüw ermanung nim, lieber Mathya, im besten uff, darumb sy dir von dinem guͤten, günstigen unnd getrüwen fründ zuͦ geschriben ist; wann gwüßlichen hette dir gheiner so vil, insonnders ein fäderleser<note xml:id="fn76" type="footnote" n="76">Einer, der Federlesens macht (<bibl>SI</bibl> II 1420).</note>, gesagt, wo<pb type="scan" next="||93v."/> inn nit hette gunst<note xml:id="fn77" type="footnote" n="77">Gewogenheit (<bibl>SI</bibl> II 377).</note> zuͦ dir gezogenn.</s>
					<s n="49" xml:lang="de" type="auto">Unnd bis nun muͤtig, wann du selbs bas weißt, das wir umbgond mit der götlichen warheit.</s>
					<s n="50" xml:lang="de" type="auto">Oder zuͤ wem wysend<note xml:id="fn78" type="footnote" n="78">weisen.</note> wir, on<note xml:id="fn79" type="footnote" n="79">außer, ausgenommen (<bibl>SI</bibl> I 262).</note> zuͦ gott?</s>
					<s n="51" xml:lang="de" type="auto">Was lerend wir, on ein christenlich wäsen?</s>
					<s n="52" xml:lang="de" type="auto">Woruß, on allein uß dem götlichen<pb type="edition" next="98"/> wort, das wir ouch in siner art blyben unnd gschrifft mit gschrifft<note xml:id="fn80" type="footnote" n="80">Siehe <bibl>Staedtke</bibl> 78.</note> ußlegend?</s>
					<s n="53" xml:lang="de" type="auto">Wer ist unnser trost, hilf unnd grechtikeit<note xml:id="fn81" type="footnote" n="81">1 Kor 1,30.</note>, fürspräch<note xml:id="fn82" type="footnote" n="82">1 Joh 2,1.</note> unnd leben<note xml:id="fn83" type="footnote" n="83">Phil 1,21.</note>, on allein Christus?</s>
					<s n="54" xml:lang="de" type="auto">Wer ist dann, dem da yenen<note xml:id="fn84" type="footnote" n="84">irgendwie (<bibl>SI</bibl> I 296).</note> möchte grusen, die wyl häll gesprochen ist: «Ich bin das liecht der wellt; wer nach mir gadt, der wirt nit irren in einiger<note xml:id="fn85" type="footnote" n="85">einsamer (<bibl>SI</bibl> I 279).</note> vinsternus»?</s>
					<s n="55" xml:lang="de" type="auto">Sihe, das hat geredt der mund aller warheit<note xml:id="fn86" type="footnote" n="86">Vgl. Jes 45,23; 1 Petr 2,22.</note>, dem volgend wir (weißtu wol) mit unnserem leren unnd ouch, so vil gott gibt, mit dem leben.</s>
					<s n="56" xml:lang="de" type="auto">Wie köndte dann yemands unnder den christen grusen?</s>
					<s n="57" xml:lang="de" type="auto">Denen aber, die unns also unverschampt uß unwüssenheit ketzerend<note xml:id="fn87" type="footnote" n="87">Ketzer schelten.</note>, verlihe gott sin hecht, wann wir warend ouch «etwan finsternus, jetzund aber liecht in dem heren» [Eph 5,8], unnd zwaren, söllte es nießwan<note xml:id="fn88" type="footnote" n="88">irgendeinmal (<bibl>SI</bibl> IV 810).</note> gon an die pundt riemen<note xml:id="fn89" type="footnote" n="89">Sollte es irgendeinmal um die Entscheidung gehen (s. <bibl>SI</bibl> VI 910).</note>, wölltend wir gwüßlichen unnd one arbeit dise schmächer nit allein uß götlichem wort, sonder ouch uß den alten consilien unnd vetteren, Niceno<note xml:id="fn90" type="footnote" n="90">Auf welches nicänische Konzil sich Bullinger bezieht, ist nicht auszumachen.</note>, Aphricano<note xml:id="fn91" type="footnote" n="91">Vermutlich ist die Karthagische Synode von 419 gemeint, die «Concilium Africanum» genannt wurde, <bibl>Staedtke</bibl> 75.</note>, Carthaginense<note xml:id="fn92" type="footnote" n="92">Vielleicht ist die Synode von <placeName>Karthago</placeName> von 256 gemeint.</note>, Ephesino<note xml:id="fn93" type="footnote" n="93">Vielleicht bezieht sich Bullinger auf das Konzil von <placeName>Ephesus</placeName> 431.</note>, <placeName>Mileventano</placeName>, <persName>Tertulliano</persName><note xml:id="fn95" type="footnote" n="95">Zu <persName>Quintus Septimius Florens Tertullianus</persName> s. oben <ref target="file10022">[Nr. 4]</ref> S. 55, Anm. 3.</note>, <persName>Augustino</persName>, <persName>Cipriano</persName><note xml:id="fn97" type="footnote" n="97">Zu <persName>Cyprian</persName> s. oben <ref target="file10027">[Nr. 7]</ref> S. 72, Anm. 7.</note>, Lactantio<note xml:id="fn98" type="footnote" n="98">Zu <persName>Laktanz</persName> s. oben <ref target="file10027">[Nr. 7]</ref> S. 72, Anm. 6.</note>, <persName>Athanasio</persName>, <persName>Origene</persName> unnd der glichenn öffentlich unnd heiter überzügen, das sy erger kätzeryen lerend unnd uffnind<note xml:id="fn101" type="footnote" n="101">äufnen, vermehren (<bibl>SI</bibl> I 123).</note>, dann Hebionis, Martionis, <persName>Arrii</persName> und Manichei<note xml:id="fn104" type="footnote" n="104">Die Form Manicheus war im 16. Jahrhundert für <persName>Mani</persName> üblich.</note> ye gewesen sind<note xml:id="fn105" type="footnote" n="105">Zu dieser Aufzählung s. <bibl>Staedtke</bibl> 71ff.</note>.</s>
				</p>
				<p>
					<s n="58" xml:lang="de" type="auto">Der gott aber, so alle die begnadet, die in warem glouben unnd unschuldigem leben vor im wandlend, ouch nit fürchtend sinem namen zugnüs geben<pb type="edition" next="99"/> vor aller welt<note xml:id="fn106" type="footnote" n="106">Vgl. Mt 10,32.</note>, der welle ouch din hertz unnd gmuͤt erlüchten<note xml:id="fn107" type="footnote" n="107">Vgl. 2 Kor 4,6; Eph 5,14.</note> 107, das du sin ware eer unnd herlikeit warlich unnd one falsch verkündist, also das dine schaff, dir von Christo geben, warlichen in warem glouben unnd unschuldigem leben dem hochen einigen gott dienind.</s>
					<s n="59" xml:lang="de" type="auto">Unnd die huld gottes sye mit dir unnd allen denen, die Christen<note xml:id="fn108" type="footnote" n="108">Christum.</note> gottes sun in der warheit liebend<note xml:id="fn109" type="footnote" n="109">Eph 6,24.</note>.</s>
					<s n="60" xml:lang="de" type="auto">Amen.</s>
				</p>
				<p>
					<s n="61" xml:lang="de" type="auto">Von <placeName>Cappell</placeName>, des 8. tages februarii im 1526, ylends unnd schnell.</s>
				</p>
			</div>
		</body>
	</text>
</TEI>
