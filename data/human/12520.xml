<TEI xmlns="http://www.tei-c.org/ns/1.0" xml:id="file12520" type="Brief" source="HBBW" n="2473">
	<teiHeader xml:lang="de">
		<fileDesc>
			<titleStmt>
				<title subtype="file">Johannes Haller d.J. / [Augsburg] AN Heinrich Bullinger, 25. Juni 1546</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Salus et vita per dominum Iesum, etc.</s>
					<s n="2" xml:lang="la" type="auto">Literae tuae 19. huius mensis datae<note xml:id="fn1" type="footnote" n="1">Nicht erhalten.</note> hodie mihi redditae sunt per tabellarium hunc publicum, qui intra duas iterum discessurum se dicit horas.</s>
					<s n="3" xml:lang="la" type="auto">Volui ergo pauca haec ad tuas respondere.</s>
					<s n="4" xml:lang="la" type="auto">Non enim opus repetere omnia ea, quae iam binis literis<note xml:id="fn3" type="footnote" n="3">Briefe <ref target="file12509">Nr. 2462</ref> (vom 17. Juni) und <ref target="file12514">Nr. 2467</ref> (vom 20. Juni).</note> ad te copiosius intra aliquot scripsi dies, quarum utrasque interea te accepisse spero.</s>
				</p>
			</div>
			<div xml:id="div2" corresp="regest2">
				<p>
					<s n="5" xml:lang="la" type="auto">Sicut ergo in illis scribi, ita se adhuc res habet.</s>
					<s n="6" xml:lang="la" type="auto">Magnus inter divites tremor.</s>
					<s n="7" xml:lang="la" type="auto">Vulgus eorum impatientissime fert fugam, ita ut nihil in praesentiarum magis quam vulgi metuam impetum.</s>
					<s n="8" xml:lang="la" type="auto">Imperator<note xml:id="fn5" type="footnote" n="5"><persName>Karl V.</persName></note> 22. iunii legatum habuit coram senatu nostro, qui valde conquestus est nomine caesareae maiestatis, quid sibi velint apparatus illi urbium bellici, cum tamen nullam hactenus senserint eius inclementiam; rogare itaque se, ut desistant et quieti sint.</s>
					<s n="9" xml:lang="la" type="auto">Sibi enim quosdam imperii principes hactenus inobedientes in animo esse in obedientiam redigere.</s>
					<s n="10" xml:lang="la" type="auto">Urbibus eum omnino bene velle.</s>
					<s n="11" xml:lang="la" type="auto">Praeterea propter religionem neminem se velle affectare.</s>
					<s n="12" xml:lang="la" type="auto">His et similibus dolis nostros voluit placare, sed senatus noster, qui, quid subsit, olfacit, pergit munire urbem militibus.</s>
					<s n="13" xml:lang="la" type="auto"><placeName>Castra</placeName> extra urbem parantur subsidiariis<note xml:id="fn7" type="footnote" n="7">Zu den Kriegsvorbereitungen in <placeName>Augsburg</placeName> s. <bibl>Herberger, Schertlin</bibl> LXXXIII; <hi>Roth, <placeName>Augsburg</placeName></hi> III 352.</note>.</s>
					<s n="14" xml:lang="la" type="auto">Populus vulgaris fortis est omnino, sic et concionatores plaerique.</s>
				</p>
			</div>
			<div xml:id="div3" corresp="regest3">
				<p>
					<s n="15" xml:lang="la" type="auto">Ago autem tibi, mi pater, gratias maximas pro doctissima illa paraclesi<note xml:id="fn9" type="footnote" n="9">Diese tröstliche Ermunterung wird wohl Teil des nicht erhaltenen Briefes von Bullinger an <persName>Haller</persName> gewesen sein; s. oben Z. 1f.</note>.</s>
					<s n="16" xml:lang="la" type="auto">Praestabo me virum christianum, Helvetium et, quam possum, praebebo me exemplum fortitudinis et animositatis omnibus.</s>
					<s n="17" xml:lang="la" type="auto">Pugnabo indesinenter invocando nomen domini, qui est turris fortitudinis<note xml:id="fn12" type="footnote" n="12">Ps 61 (Vulg. 60), 4.</note> nostrae, speroque confudendos<pb type="edition" next="117"/> et lacerandos esse, qui lapidem hunc oneris levare conabuntur,<note xml:id="fn13" type="footnote" n="13">Sach 12, 3.</note> quorum forte tandem implebitur iniquitas.</s>
					<s n="18" xml:lang="la" type="auto">Quodsi vero quid patiendum propter nomen domini, sit nomen domini benedictum.</s>
					<s n="19" xml:lang="la" type="auto">Si enim hactenus bona suscepimus de manu domini, mala autem cur non sustineamus<note xml:id="fn17" type="footnote" n="17">Hi 2, 10.</note>?</s>
					<s n="20" xml:lang="la" type="auto">Domini sum, sive vivam, sive moriar<note xml:id="fn18" type="footnote" n="18">Röm 14, 8.</note>.</s>
					<s n="21" xml:lang="la" type="auto">Ille mihi vita est et mori lucrum<note xml:id="fn19" type="footnote" n="19">Phil 1, 21.</note>.</s>
					<s n="22" xml:lang="la" type="auto">Non itaque me quicquam movent hae turbę.</s>
					<s n="23" xml:lang="la" type="auto">Dominus hunc in me conservet spiritum!</s>
					<s n="24" xml:lang="la" type="auto">Scio nobis in mundo nihil expectandum quam afflictiones; laetor autem et exulto in eo, qui vicit mundum,<note xml:id="fn20" type="footnote" n="20">Joh 16, 33.</note> sciens, quod merces nostra copiosa futura sit in coelis<note xml:id="fn21" type="footnote" n="21">Mt 5, 12 par.</note>.</s>
					<s n="25" xml:lang="la" type="auto">Adiuva autem tu nos una cum reliquis fratribus praecando flectere deum, ne tradat haereditatem suam in manus impiissimorum horum idololatrarum, ne forte dicant: ’ubi est deus eorum?’, sed ut ostendat, quod ipse solus sit deus et praeter eum non sit alius<note xml:id="fn24" type="footnote" n="24">Dtn 32, 39.</note>.</s>
				</p>
			</div>
			<div xml:id="div4" corresp="regest4">
				<p>
					<s n="26" xml:lang="la" type="auto">De Helvetiis miror, quod nihil scripseris.</s>
					<s n="27" xml:lang="la" type="auto">Scio enim nostros eorum implorare opem suppliciter.</s>
					<s n="28" xml:lang="la" type="auto">Credo profecto caesarem mutaturum consilium, si audiret eos nobis auxiliaturos.</s>
					<s n="29" xml:lang="la" type="auto">Hortare ergo, ne desint his, quorum etiam ipsos pessundaret interitus.</s>
				</p>
			</div>
			<div xml:id="div5" corresp="regest5">
				<p>
					<s n="30" xml:lang="la" type="auto">Vale meque cum omnibus piis domino per preces tuas commenda.</s>
					<s n="31" xml:lang="la" type="auto">Salutant te d. <persName ref="p6843">Bernhardinus</persName><note xml:id="fn26" type="footnote" n="26"><persName>Bernardino Ochino</persName>.</note>, <persName>Musculus</persName>,<note xml:id="fn27" type="footnote" n="27"><persName>Wolfgang Musculus</persName>.</note> Cellarius<note xml:id="fn28" type="footnote" n="28"><persName>Michael Keller</persName>.</note> et Heldius<note xml:id="fn29" type="footnote" n="29"><persName>Johann Heinrich Held von Tiefenau</persName>, Pfarrer an St. Ulrich in <placeName>Augsburg</placeName>; s. <hi>Roth, <placeName>Augsburg</placeName></hi> III 537. 541.</note> iam mecum coenaturi.</s>
					<s n="32" xml:lang="la" type="auto">Saluta vicissim fratres omnes et socerum meum<note xml:id="fn30" type="footnote" n="30"><persName>Ulrich Kambli</persName>, Zunftmeister in Zürich.</note>, quem, ne nimium pro nobis<note xml:id="fn31" type="footnote" n="31">Gemeint sind <persName>Haller</persName>, seine Frau <persName>Elsbeth, geb. Kambli</persName>, und ihr Kind Agnes.</note> sollicitus sit, hortare, cum is, qui optimus maximus est, pro nobis sit sollicitus<note xml:id="fn32" type="footnote" n="32">Mt 6, 26.</note>.</s>
					<s n="33" xml:lang="la" type="auto">25. iunii anno 1546.</s>
				</p>
				<p>
					<s n="34" xml:lang="la" type="auto"><persName>Ioan. Hallerus</persName> tuus ex animo.</s>
				</p>
				<p>
					<note type="address">[Adresse auf der Rückseite:]</note>
					<s n="35" xml:lang="la" type="auto">Clarissimo viro d. Bullingero, Tigurinae ecclesiae fidelissimo doctori, domino suo colendo, m. Heinrich Bullinger.</s>
				</p>
			</div>
		</body>
	</text>
</TEI>
