<TEI xmlns="http://www.tei-c.org/ns/1.0" xml:id="file11265" type="Brief" source="HBBW" n="1222">
	<teiHeader xml:lang="de">
		<fileDesc>
			<titleStmt>
				<title subtype="file">Otto Werdmüller (Myliander) / Basel AN Heinrich Bullinger, 30. Januar 1539</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Quod me prior adpellas literis, humanissime pater, abunde satis animum erga me tuum ostendis vere paternum, etsi iam olim de tua benevolentia minime dubitabam.</s>
					<s n="3" xml:lang="la" type="auto">Ideoque merito nomen tuum in domino veneror, qui cum tanta eloquentia, eruditione, fide ac religione coniungis insignem humanitatem et amorem in me caeterosque studiosos.</s>
					<s n="4" xml:lang="la" type="auto">De meis itaque rebus ad te scribo non solum, quod ex offitio tibi superiori debeo, sed ex animo tibi alteri patri cupio notas esse, quarum te libenter accipio ducem et gubernatorem omnium.</s>
				</p>
				<p>
					<s n="5" xml:lang="la" type="auto">Quotidie bis ego praelego pueris fidei meae commissis <persName>Herodianum</persName> Gręce<note xml:id="fn1" type="footnote" n="1">Gemeint ist die Kaisergeschichte des im 2./3. Jahrhundert in <placeName>Rom</placeName> lebenden griechischen Historikers <persName>Herodian</persName> (vgl. <bibl>LAW</bibl> 1277), die 1534 und wieder 1535 griechisch bei <persName>Johann Walder</persName> erschienen war (vgl. VD 16, H 2495f).</note> et Officia <persName>Ciceronis</persName><note xml:id="fn2" type="footnote" n="2">Von <persName>Ciceros</persName> "De officiis" lagen bereits zahlreiche Ausgaben vor (VD 16, C 3151-3231).</note>, Grammaticam <persName>Ceporini</persName> et Syntaxim <persName>Erasmi</persName><note xml:id="fn4" type="footnote" n="4">Gemeint ist das von <persName>Erasmus</persName> überarbeitete und 1515 in <placeName>Basel</placeName> unter dem Titel "De octo orationis partium constructione libellus" publizierte Werk des englischen Humanisten <persName>William Lilye</persName> (Opera omnia Desiderii Erasmi Roterodami, Bd. 1/4, Amsterdam 1973, S. 105-143).</note>, et<pb type="edition" next="49"/> quod interdiu didicerunt, a coena reposco.</s>
					<s n="6" xml:lang="la" type="auto">Singulis quoque diebus audio d. <persName>Gryneum</persName>, qui nobis rhetoricam <persName>Hermogenis</persName> interpretatur, et ne plane sim rudis historiarum, audio <persName>Plutarchi</persName> vitas<note xml:id="fn6" type="footnote" n="6">Gemeint sind <persName>Plutarchs</persName> "Vitae parallelae"; zur griechischen Basler Ausgabe 1534 von <persName>Andreas Cratander</persName> und <persName>Johann Bebel</persName> vgl. VD 16. P 3756.</note> Gręce <persName>Oporino</persName> praelegente.</s>
					<s n="7" xml:lang="la" type="auto">Rediit his diebus et doctor <persName>Gemuseus</persName>, qui perget in posterioribus analyticis<note xml:id="fn8" type="footnote" n="8">Die "Zweiten Analytiken" von <persName>Aristoteles</persName> behandeln die Theorie des Wissens und der Wissenschaften, vgl. Dorothea <hi>Frede,</hi> in: <bibl>DNP</bibl> I 1138.</note>, vir in omni genere disciplinarum exercitatissimus; huius lectionem inprimis admiror omniumque minime soleo negligere.</s>
					<s n="8" xml:lang="la" type="auto">Proposui et grammaticam hebraicam <persName>Theodori</persName><note xml:id="fn9" type="footnote" n="9"><persName>Theodor Bibliander</persName>, Institutionum grammaticarum de lingua hebraea liber unus, Zürich (<persName>Froschauer</persName>) 1535; <bibl>BZD</bibl> C 236.</note> nostri horasque destinavi sacris literis, ut praecipuorum locorum in theologia tota rationem et demonstrationem aliquo modo cognoscam et in iis etiam alios aliquando possim erudire.</s>
					<s n="9" xml:lang="la" type="auto">Nec enim est ulla doctrina, quae conscientiam adeo quietam efficiat ipsique deo conciliet.</s>
				</p>
				<p>
					<s n="10" xml:lang="la" type="auto">Haec sunt studia mea, quibus equidem solis addictus sum, nihilque fere temporis ad exercitium stili superest.</s>
				</p>
				<p>
					<s n="11" xml:lang="la" type="auto">Conqueror autem apud te, humanissime pater, quod ingenti librorum inopia laboro, aeris alieni magnitudine premor.</s>
					<s n="12" xml:lang="la" type="auto">Interea parens<note xml:id="fn10" type="footnote" n="10"><persName>Heinrich Werdmüller</persName>, 1480-1548 (vgl. <bibl>HBLS</bibl> VII 487).</note> abominatur, quos faciam, sumptus, cum ego mihi videar maxime frugalis.</s>
					<s n="13" xml:lang="la" type="auto">Rescripsi<note xml:id="fn11" type="footnote" n="11">Nicht erhalten.</note> me tibi significaturum libros, quibus carere non possim: Deest mihi Lexicon illud recens <persName>Valderi</persName><note xml:id="fn12" type="footnote" n="12">Gemeint ist das von <persName>Grynäus</persName> herausgegebene, 1539 bei <persName>Johann Walder</persName> gedruckte "Lexicon graecum" (VD 16, L 1403).</note>; meum etenim vetus parum satisfacit.</s>
					<s n="14" xml:lang="la" type="auto">Deest <persName>Calepinus</persName> novus, nec enim habeo nisi veterrimum.</s>
					<s n="15" xml:lang="la" type="auto">Deest uterque <persName>Doleti</persName> tomus de<pb type="edition" next="50"/> commentariis linguae Latinae.</s>
					<s n="16" xml:lang="la" type="auto">Titum <persName>Livium</persName><note xml:id="fn15" type="footnote" n="15">Gemeint sind <persName>Livius</persName>' Werke zur römischen Geschichte, die bereits in mehreren Ausgaben vorlagen (s. VD 16, L 2090-2095).</note> habui nunquam.</s>
					<s n="17" xml:lang="la" type="auto">His quinque voluminibus emendis, quibus iam olim indigeo, vix 10 floreni sufficiant.</s>
				</p>
				<p>
					<s n="18" xml:lang="la" type="auto">Omitto d[ivi] <persName>Augustini</persName> opera<note xml:id="fn16" type="footnote" n="16">Zu den Werkausgaben <persName>Augustins</persName> von <persName>Johann Amerbach</persName>, <persName>Johannes Petri</persName> und <persName>Johann Froben</persName> 1506 sowie derjenigen von <persName>Johann Froben</persName> 1528/29 vgl. VD 16, A 4147 und 4148.</note>, <persName>Platonem</persName> Latinum et Gręcum<note xml:id="fn17" type="footnote" n="17">Werkausgaben <persName>Platos</persName> waren 1532 bei <persName>Hieronymus Froben</persName> und <persName>Nikolaus Episcopius</persName> lateinisch und 1534 bei <persName>Johann Walder</persName> griechisch erschienen (VD 16, P 3277 und 3275).</note>, <persName>Demosthenem</persName><note xml:id="fn18" type="footnote" n="18">1532 war die erste Werkausgabe von <persName>Demosthenes</persName> griechisch bei <persName>Johann Herwagen</persName> erschienen (VD 16, D 484).</note> etc.</s>
					<s n="19" xml:lang="la" type="auto">Sed his omnibus ego mederi possem, si Froschouero vel dimidium aeris alieni persolveret parens, quod sane tu solus ab eo facile impetrabis; nam et solus authoritate nomineque prudentiae et pietatis apud eum vales.</s>
					<s n="20" xml:lang="la" type="auto">Ergo pro tua immensa bonitate respicias obedientissimum filium tuum Othonem, quem hucusque semper amore singulari prosecutus es et qui omnia sua studia non alio diriget quam ad gloriam dei patriaeque utilitatem.</s>
				</p>
				<p>
					<s n="21" xml:lang="la" type="auto">Salvam volo familiam tuam, d. <persName>Pellicanum</persName>, d. <persName>Theodorum</persName><note xml:id="fn19" type="footnote" n="19"><persName>Theodor Bibliander</persName>.</note>, d. Ammanium et reliquos omnes.<pb type="edition" next="51"/></s>
				</p>
				<p>
					<s n="22" xml:lang="la" type="auto"><placeName>Basileae</placeName>, 1539, 30. ianuarii.</s>
				</p>
				<p>
					<s n="23" xml:lang="la" type="auto"><persName>Otho Werdmüller[us]</persName>, tui amantissi[mus].</s>
				</p>
				<p>
					<note type="address">[Adresse auf fol. 2790a v.:]</note>
					<s n="24" xml:lang="la" type="auto">Clarissimo viro domino Henrico Bullingero, domino ac patri suo in primis colendo.</s>
					<s n="25" xml:lang="la" type="auto">Tiguri.</s>
				</p>
			</div>
		</body>
	</text>
</TEI>
