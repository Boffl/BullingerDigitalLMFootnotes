<TEI xmlns="http://www.tei-c.org/ns/1.0" xml:id="file11475" type="Brief" source="HBBW" n="1432">
	<teiHeader xml:lang="de">
		<fileDesc>
			<titleStmt>
				<title subtype="file">Rudolf Gwalther (Walter, Gualtherus, Walthart) d.Ä. / [Marburg] AN Heinrich Bullinger, [13. November 1540]</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratiam et pacem a domino.</s>
				</p>
				<p>
					<s n="2" xml:lang="la" type="auto">Cum literas omnes obsignavissemus ac <placeName>Marpurgensis</placeName> hic senator<note xml:id="fn3" type="footnote" n="3">Unbekannt; vgl. ebd.</note>, vir honestissimus, qui <placeName>Constantiam</placeName> petiit, de nummis agi audiret, iussit, ut aut ad te aut alium nostrorum parentum scriberemus, ne nummi <placeName>Constantiam</placeName> mitterentur, sed per literas tantum illi nobis mutuo dandi copia a nostris daretur.</s>
					<s n="3" xml:lang="la" type="auto">Offert enim se (ut est erga studiosos optime affectus) se omni in re nobis etiam ignotis adfuturum.</s>
					<s n="4" xml:lang="la" type="auto">Quare, pater colendissime, etiam atque etiam te rogo, ut <persName ref="p6739">Gregorio Mangolt</persName>, <placeName>Constantiensi</placeName> bibliopolę, nomine nostro scribas, qui illi hęc nomine vestro indicabit.</s>
					<s n="5" xml:lang="la" type="auto">Hoc enim si fiat, summa, qua nunc laboramus, necessitate facile extricabimur.</s>
					<s n="6" xml:lang="la" type="auto">Opus autem est, ut eadem <persName>Wolphii</persName><note xml:id="fn4" type="footnote" n="4"><persName>Johannes Wolf</persName>.</note> et <persName>Wikii</persName><note xml:id="fn5" type="footnote" n="5"><persName>Johann Jakob Wick</persName>.</note> parentibus indices.</s>
				</p>
				<p>
					<s n="7" xml:lang="la" type="auto">Fac, quaeso, mi pater, ut te et alios mihi patronos ut hactenus habeam; efficiam certe, quantum in me erit, ne aut vos vestrę beneficentiae aut quenquam sui in me beneficii poeniteat.</s>
					<s n="8" xml:lang="la" type="auto">Pudet me hercle ab ignotis mutuo sumere, si domestico auxilio destituar.</s>
					<s n="9" xml:lang="la" type="auto">Unum hunc annum ut liberius vivere possim, peto; hoc enim transacto me in vestrę reipublicae usum paratissimo animo offero.</s>
				</p>
				<p>
					<s n="10" xml:lang="la" type="auto">Fac autem, ut <persName ref="p5295">Froschouero</persName> stipendia nostra ad nundinas ituro numerentur, quo statim in nundinarum principio nostris s[atis] fieri possit creditoribus.</s>
					<s n="11" xml:lang="la" type="auto">Vale, pater charissime.</s>
				</p>
				<p>
					<s n="12" xml:lang="la" type="auto">Epicedion <persName>Eobani</persName> tuo nomini dicatum hisce diebus (ut d. <persName>Lonicerus</persName> affirmat) universitatis huius nomine imprimetur, quod primo, quo possum, nuntio mittam.<pb type="edition" next="185"/></s>
				</p>
				<p>
					<s n="13" xml:lang="la" type="auto">Si tamen nunc <persName>Zvinglii</persName> imagines mittere poteris, quaeso, mittas.</s>
					<s n="14" xml:lang="la" type="auto">Nunc enim quotidie et inter cives et doctos prodire incipiunt, qui nostrę religionis fautores sese manifesto testantur, quod idem de principe<note xml:id="fn8" type="footnote" n="8">Landgraf <persName>Philipp von Hessen</persName>.</note> omnes affirmant.</s>
					<s n="15" xml:lang="la" type="auto">Vale iterum, deusque te nobis diu incolumem servet.</s>
				</p>
				<p>
					<s n="16" xml:lang="la" type="auto">Tui observantissimus <persName>Rodolphus Gvaltherus</persName>.</s>
				</p>
				<p>
					<note type="address">[Adresse auf der Rückseite:]</note>
					<s n="17" xml:lang="la" type="auto">Clarissimo viro d. Heinricho Bullingero, Tigurinę ecclesiae antistiti vigilantissimo, patri suo plurimum colendo.</s>
				</p>
			</div>
		</body>
	</text>
</TEI>
