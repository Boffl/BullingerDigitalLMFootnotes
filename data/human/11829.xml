<TEI xmlns="http://www.tei-c.org/ns/1.0" xml:id="file11829" type="Brief" source="CO" n="497">
	<teiHeader xml:lang="de">
		<fileDesc>
			<titleStmt>
				<title subtype="file">Guillaume Farel / Neuenburg AN Heinrich Bullinger, Theodor Bibliander (Buchmann), 5. September 1543</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratiam et pacem a Deo.</s>
					<s n="2" xml:lang="la" type="auto">Quam me carum habeat uterque vestrum abunde vestrae ostendunt literae quas ad me nuper dedistis, viri clarissimi.</s>
				</p>
				<p>
					<s n="3" xml:lang="la" type="auto">Sane non vulgaris est iste affectus quo adigimini inter tot occupationes et graviora in quibus estis toti ut ad me scribatis.</s>
					<s n="4" xml:lang="la" type="auto">Ego rubore suffundi deberem quod ausim meis ineptiis aliquid interrumpere vestri cursus tam utilis omnibus.</s>
					<s n="5" xml:lang="la" type="auto">Sed quid faciam ubi tam amicas accipio literas?</s>
					<s n="6" xml:lang="la" type="auto">Possumne continere incendium quo dudum meum in vos pectus ardet, ubi semper nova adduntur fomenta?</s>
					<s n="7" xml:lang="la" type="auto">Me amatis in Domino, et salvum rediisse gratulamini, et sancte petitis ut, quod plus quam vivere opto, apud Mediomatrices verbum conservetur crescat et multum fructum ferat: quod merito omnes magnis precibus flagitare debent, quum innumeri incumbant profligando prorsus verbo, et si vera narrant Caesar inprimis, et non tantum illic, verum etiam in ditione episcopi Coloniensis.</s>
					<s n="8" xml:lang="la" type="auto">Licet pius senex immanissime a plurimis infestatus tamen et principatum et vitam insuper potius statuit amittere quam desistere a coepto tam pio, quod aegre fert tam sero coepisse, et quidquid dicatur vel fiat pergit semper cum iis quos reliquit Bucerus idoneis concionatoribus in sex oppidis et aliis aliquot locis.</s>
					<s n="9" xml:lang="la" type="auto">Monasteriensi episcopo insuper dicuntur missae literae ut desistat a verbo.</s>
					<s n="10" xml:lang="la" type="auto">Laniena piorum fit et edicta diriora passim ab iis qui bestiam et adorant et potestatem quam habent ei tradunt.</s>
					<s n="11" xml:lang="la" type="auto">Quae omnia, cum iis quae videmus maximis bellis et saevitia qua fertur pontifex et hostis turcicus, maxime nos movere debent ad preces ardentiores.</s>
				</p>
				<p>
					<s n="12" xml:lang="la" type="auto">Sed quo feror?</s>
					<s n="13" xml:lang="la" type="auto">Ego optarim mihi aliquando dari occasionem testificandi meum in vos amorem.</s>
				</p>
				<p>
					<s n="14" xml:lang="la" type="auto">Servator ille, qui per vos domi agentes efficit, ut qui procul sunt vos audiant pie et sancte quae salutis sunt tractantes, idem faxit ut semper purius et maiori fructu perficiatis, ut ipse cum aliis particeps sim fructus et vobiscum gestiens de Christi gloria et regno propagato latius gratulari possim magis et magis.</s>
					<s n="15" xml:lang="la" type="auto">Quam vobis referent gratiam, parentes eorum qui istic agunt apud vos iuvenum: imo pastores qui hio magis se patres deolararunt, vi tantum non extorquentes ut istic instituerentur, quo possent tandem evangelio servire?</s>
					<s n="16" xml:lang="la" type="auto">Nam pervidemus miram barbariem futuram nisi occurratur.</s>
				</p>
				<p>
					<s n="17" xml:lang="la" type="auto">Negligentes sunt parentes et sunt scelerati qui sponte cessantes a tam pio opere avocant, sed quamvis hac via et aliis ecclesiis obesse contendant.</s>
				</p>
				<p>
					<s n="18" xml:lang="la" type="auto">Vix enim credat aliquis quid tentent ii qui sunt soliti semper in cellulis aliquid excogitare mali.</s>
				</p>
				<p>
					<s n="19" xml:lang="la" type="auto">Tamen ecclesiae incipiunt hic melius formari et ad preces videtur propensio maior, Gaudemus plurimum secundo cursu omnia istic ad perfectionem progredi.</s>
					<s n="20" xml:lang="la" type="auto">Is qui in vobis coepit suum absolvat opus et vos servet diu in Omnium aedificationem.</s>
					<s n="21" xml:lang="la" type="auto">Valete, et quem coepistis pridem tueri tam amice amplexi pergite, quod et facitis.</s>
					<s n="22" xml:lang="la" type="auto">Symmystae vobis et omnibus salutem dicunt, quam et Megandro, Pellicano, Gualthero et omnibus reliquis ex animo optamus.</s>
				</p>
				<p>
					<s n="23" xml:lang="la" type="auto">Vos plurimum salutat Corderius.</s>
				</p>
				<p>
					<s n="24" xml:lang="la" type="auto">Heri nos omnes magno gaudio perfudit symmysta noster Thomas qui a vobis rediit, referens quae istic vidit et audivit de sancto ordine ac progressu in vestris sanctis coetibus.</s>
					<s n="25" xml:lang="la" type="auto">Cupimus omnes et perseverantiam et augmentum in omni bono, et vestram lucem ita faciat coram omnibus lucere, ut non tantum celebrent nomen Domini verum etiam imitentur et ad meliora provocentur.</s>
					<s n="26" xml:lang="la" type="auto">Salutati fratres iterum atque iterum vos resalutant et id quam officiosissime.</s>
					<s n="27" xml:lang="la" type="auto">Valete quam optime.</s>
					<s n="28" xml:lang="la" type="auto">Neocomi 5. Septembris 1543.</s>
				</p>
				<p>
					<s n="29" xml:lang="la" type="auto">Vester totus Farellus.</s>
				</p>
				<p>
					<s n="30" xml:lang="la" type="auto">Praestantissimis viris summa et pietate et eruditione Heinricho Bullingero et Theodoro Bibliandro claris ecclesiae Tigurinae luminibus Tiguri.</s>
				</p>
			</div>
		</body>
	</text>
</TEI>
