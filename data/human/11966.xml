<TEI xmlns="http://www.tei-c.org/ns/1.0" xml:id="file11966" type="Brief" source="HBBW" n="1919">
	<teiHeader xml:lang="de">
		<fileDesc>
			<titleStmt>
				<title subtype="file">[Ambrosius Blarer (Blaurer)] / [Konstanz] AN Heinrich Bullinger, 30. Mai 1544</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="de">
		<body>
			<div xml:id="div1" corresp="regest1">
				<p>
					<s n="1" xml:lang="de" type="auto">Sonders vertrauwter, vylgeliepter bruͦder.</s>
				</p>
				<p>
					<s n="2" xml:lang="de" type="auto">Ich achten mich yetz vergeblich und doch gewisse bottschafft zuͦ euch haben mögen, derhalb ich nitt underlassen wellen, auff ewer gethon schreiben<note xml:id="fn4" type="footnote" n="4">Nicht erhalten.</note> etwas, sovyl ich zeythalber mag, zeantwurten, alles für mich selbs; dann ich warlich, warlich diser sach halber<note xml:id="fn5" type="footnote" n="5">Wohl der Anschluss von <placeName>Konstanz</placeName> an die Eidgenossenschaft; s. zuletzt oben <ref target="file11964">Nr. 1917</ref>, 2-60.</note> weder mitt gemainem rath noch den gehaimen räthen<note xml:id="fn6" type="footnote" n="6">Zu den "Haimlichen vom Rat" s. oben <ref target="file11929">Nr. 1883</ref>, Anm. 83.</note> ychtzid gehandelt hab noch ze handlen gedenck.</s>
					<s n="3" xml:lang="de" type="auto">Dann es meines dings und beruͦffs nitt ist, wie ich euch ouch nechermal muntlich<note xml:id="fn8" type="footnote" n="8">Zum Treffen zwischen <persName>Blarer</persName> und Bullinger s. zuletzt oben <ref target="file11964">Nr. 1917</ref>, Anm. 28.</note> angezögt, daneben aber hertzlich begird hab, meines lieben vatterlands und seiner nachpauren wolfart in allweg, wa mir yenen möglich were, zuͦfürderen mitt guͦten fuͦgen.<pb type="edition" next="251"/></s>
				</p>
				<p>
					<s n="4" xml:lang="de" type="auto">Und dem nach ich wol vyl auff ewer schreiben zeantwurten, nym ich doch kurtze der zyt halber allain diß für mich, das ir melden, wa ich vermainte, das man ewer gar nitt wellte und sich gar dorthinuß hencken<note xml:id="fn10" type="footnote" n="10">hängen. -Gemeint ist: falls sich <placeName>Konstanz</placeName> nicht der Eidgenossenschaft, sondern dem Reich anschließen würde.</note> wurde, so soll ichs euch anzögen; und sag by höchster warhait den herren selbs, das ich gantz und gar nitt wissen mag, wesß meine herren diser zeyt gegen euch oder dem andern tail<note xml:id="fn11" type="footnote" n="11">Wohl das Reich.</note> gesynnet synd; dann ich red von disen sachen mitt niemann dann etwa weytschwayffer ding von aussen umher<note xml:id="fn12" type="footnote" n="12">ausweichend ("weytschwayffer ding") und andeutungsweise ("von aussen umher").</note>.</s>
				</p>
				<p>
					<s n="5" xml:lang="de" type="auto">Ich gloub und vermuͦt aber für mich selb, wie ich dann mundtlich ouch mitt euch gereddt, das ain yeder, der ouch von hertzen der aidgnoschafft guͦts gunt, grosß wichtig ursachen habe, darum er sich diser zeyt mitt den aidgnossen nitt werde können einlassen, wie dann ain yeder gerings verstands wol ermessen mag.</s>
					<s n="6" xml:lang="de" type="auto">Darum gloub ich ouch nitt, das nutz und guͦt sein werd weder ewer noch unser halb, das deren sachen halber etwas an die unseren gelange; dann das, davon ir schreibend und die eweren vylicht yetz gern sechend, ist in meinem hertzen ain schwäre sach zuͦ thain und zuͦ erlangen; dann die glegenhait der zeyt gibts nitt.<pb type="scan" next="90"/></s>
					<s n="7" xml:lang="de" type="auto">So will mich beduncken, ich verstande der eweren myttel wol, und was man im synn hab by F<note xml:id="fn15" type="footnote" n="15">Wohl <placeName>Frankreich</placeName> oder <persName>König Franz I.</persName>, aber auch <persName>König Ferdinand I.</persName> könnte gemeint sein.</note> auszerichten; wie nutz und furderlich es aber sein werde, sorg ich ganz ubel, ir werdends erfaren.</s>
					<s n="8" xml:lang="de" type="auto">Die eweren, wie dann under den leuten gemain, ermessend die ding nach irem stand und gelegenhait; das mag aber meines erachtens den unseren gar nitt dienen.</s>
					<s n="9" xml:lang="de" type="auto">Dieweyl es aber den weg haben will, muͦß ich beschechen lassen und gott bevelchen; den bitt ich von hertzen grund, er wells besser gerathen lassen, dann mir mein hertz weyssagt.</s>
					<s n="10" xml:lang="de" type="auto">Es sicht mich aber in allweg für beraten an, das mitt meinen herren nichts gehandelt werde weder schryfftlich noch mundtlich, ir haben dann vorhin von ettlicher vertrauwten personen hie ausserhalb gemainer und gehaimer räth sovyl verstanden, das es zuͦ thain sye; dann sonst wurden ir gewisslich den unseren, wann es gleich allain den gehaimen räthen samentlich und in raths weyß furgepracht wurde, ainh schwere burde uff den halls leggen, darinn ich aber, sovyl an mir, gern wellt, das iren verschont wurde; dan sy on das und sonst wol grosser gnad von gott bedorffend, das sy in iren anfechtungen und obligenden sachen diser zyt weyslich handlend.</s>
					<s n="11" xml:lang="de" type="auto">Es wirt ouch nitt allain an dem gelegen sein, wie die eweren mitt den aidgnossen handlend, sonder vyl mehr, wie fuͦglich mitt den unseren gehandlet werde; da sorg ich hertzlich ubel, es möchte fälen, usß vyl und mancherlay beweglich ursachen.<pb type="edition" next="252"/></s>
					<s n="12" xml:lang="de" type="auto">Von W[ilhelm] von Payers handlung<note xml:id="fn21" type="footnote" n="21">Unternehmen, Verhandlung. -Es ist nicht bekannt, worauf <persName>Blarer</persName> anspielt.</note> waiß ich warlich nitt ain wort; ich wellt ouch groß daruff verwetten, wa von ainchem menschen hie, an dem etwas gelegen, ain ainig wort diser sachen halber mitt<pb type="scan" next="91"/> im gereddt were worden.</s>
					<s n="13" xml:lang="de" type="auto">Er möchte sich vyllicht des von im selbs annemmen.</s>
					<s n="14" xml:lang="de" type="auto">Das waiß ich wol, das der aidgnossen sach halber von niemandts hie diser zyt red oder disputation gehalten wurt und, so vyl ich hör, under den räthen nitt gedacht ist.</s>
					<s n="15" xml:lang="de" type="auto">Derhalb in diser sach gantz gwarsamlich zehandlen.</s>
					<s n="16" xml:lang="de" type="auto">Dis will ich ouch fleyssig, sovyl an euch ist, zethain gebetten und ersuͦcht haben, ouch vor allem in diser sach, daran unß zuͦ baiden tailen sovyl gelegen, den herren zuͦbitten, das er alle mittel nach dem aller besten anordnen und schicken welle, damitt menschlich vernunfft nichts hierinn, wie gmainklich bschicht, vernetze, sonder er alle handlung durch seinen gaist nach dem besten laiten welle.</s>
					<s n="17" xml:lang="de" type="auto">Amen, amen.</s>
				</p>
				<p>
					<s n="18" xml:lang="de" type="auto">Das ir schreiben<note xml:id="fn25" type="footnote" n="25">Nicht erhalten.</note> von dem geschwynden practicierer<note xml:id="fn26" type="footnote" n="26">gewandten Vermittler.</note>, wie er handle mitt vertrauwten leuten etc., wie ir mitt ehren, glympff und fuͦgen unß euch zuͦ guͦten freunden machen und behalten mögind, das ist ain guͦter weg und gefiele mir seer wol und nammlich, wa uff befundnen willen ettlichen vertrauwten personen ewerer herren von Zürich gewalt geben wurde, auff sölichs zehandlen, was es joch kosten wurde; dann das were der haimlichest und vertrauwlichest weg zuͦhandlen der aidgnossen halber.</s>
					<s n="19" xml:lang="de" type="auto">Aber wie darnach by den unseren ouch die sach dermassen haimlich und unnachtailig yeder man angebracht möge werden, das kan ich by meinem erlöser nitt synnen noch dencken, anders dann das grosser lasscht und unrat daruß erfolgen und vyllicht nichts ausgericht werden mag, allso das ich noch heutt zum tag den ainigen weg, so ich euch angezögt,<note xml:id="fn28" type="footnote" n="28">Siehe oben <ref target="file11964">Nr. 1917</ref>,40-42.</note> für den besten hielte;<pb type="scan" next="92"/> dann er zuͦ erlangung des ends, das die aidgnoss[en] hierinn suͦchen, nitt minder dienstlich unnd aber minder sorglich, schädlich, sonder aller ding<pb type="edition" next="253"/> haimlicher, sicherer und nutzer sein wurde.</s>
					<s n="20" xml:lang="de" type="auto">Yedoch were diß yetz ain guͦter anfang, so etlichen der eweren solicher gwalt zehandlen bevolchen und geben, wurde vyllicht gott die anderen mittel ouch zögen.</s>
					<s n="21" xml:lang="de" type="auto">Ach, mein h[ertz]l[ieber], frommer Bullinger, lasst euch den handel vor dem herren zum höchsten angelegen sein; dann vyl, vyl daruff steht und mehr, da[nn] wir yetz ermessen mögen, sollt es zuͦ unfal geraten.</s>
					<s n="22" xml:lang="de" type="auto">Der truw vatter im himel lasß alles zuͦ seinem lob und preyß abgohn nach seiner barmhertzigkai[t].</s>
				</p>
				<p>
					<s n="23" xml:lang="de" type="auto">Den 30. may anno 1544.</s>
				</p>
				<p>
					<note type="address">[Ohne Adresse.]</note>
				</p>
			</div>
		</body>
	</text>
</TEI>
