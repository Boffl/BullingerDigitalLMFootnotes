<TEI xmlns="http://www.tei-c.org/ns/1.0" xml:id="file11976" type="Brief" source="HBBW" n="1929">
	<teiHeader xml:lang="de">
		<fileDesc>
			<titleStmt>
				<title subtype="file">Heinrich Bullinger / Zürich AN Joseph Macarius, 20. Juni 1544</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Verę pietatis studiosissimo et doctissimo viro d. <persName ref="p6736">Iosepho Macario</persName> Pannonio, fratri in domino charissimo, H. Bullingerus, Tigurinę ecclesię minister, s[alutem] d[icit].</s>
				</p>
				<p>
					<s n="2" xml:lang="la" type="auto">Sententiam et fidem meam de sacra domini coena hoc scripto publico<note xml:id="fn1" type="footnote" n="1">Gemeint ist die Beilage, vielleicht das Erste Helvetische Bekenntnis (Confessio Helvetica prior) von 1536 (<bibl>RBS</bibl> I/2 33-68, Nr. 20; lateinische Fassung: <bibl>Schaff</bibl> III 211-231).</note> copiose satis, opinor, exposui et ita, sicuti credo, exposui.</s>
					<s n="3" xml:lang="la" type="auto">Congruunt cum his, que dedi in Math. cap. 26., in 1. ad Corinth. 10. et 11. cap., ut, si de hac sancta domini coena centies mihi vel dicendum vel scribendum sit, aliter non possum.</s>
				</p>
				<p>
					<s n="4" xml:lang="la" type="auto">Diu multumque exercitavi me in scriptis veterum et neotericorum editis super hac re excutiendis; sed meliorem, simpliciorem et puriorem sententiam, quę sacris literis ac primitivę ecclesię magis consentanea sit, non reperio, quam hęc nostra sit.</s>
					<s n="5" xml:lang="la" type="auto">Hanc ergo teneo, hanc ecclesię fidei nostrę creditę trado, in hac ipsa deo iuvante, nisi scripturis meliora edoctus fuero, ad extremum usque halitum perseverabo.</s>
				</p>
				<p>
					<s n="6" xml:lang="la" type="auto">Nam ut papisticam transsubstantiationem plane philosophicum figmentum et antichristianum commentum execror, ita illorum quoque sententiam non probo, qui solo transsubstantiationis vocabulo reiecto cętera omnia fere huius videlicet negotii cum papistis communia habent, quippe cum dicant verum et naturale domini Iesu Christi corpus substantialiter et corporaliter esse et contineri in speciebus panis et vini, attamen non qualitative, quantitative et ut in loco, sed ineffabiliter potius<note xml:id="fn4" type="footnote" n="4">Bullinger bezieht sich auf eine 1529 in <placeName>Marburg</placeName> von lutherischer Seite vorgelegte Konkordienformel; s. <hi>Köhler,</hi> ZL II 337.</note>.</s>
					<s n="7" xml:lang="la" type="auto">Quid enim aliud senserunt et docuerunt papistę transsubstantiatores?</s>
				</p>
				<p>
					<s n="8" xml:lang="la" type="auto">Credo autem et doceo Iesum Christum verum dei filium incarnatum pro nobis et verum hominem consubstantialem nobis per omnia excepto peccato similem factum mortuum esse in cruce, die autem tertia vero suo corpore ex mortuis resurrexisse ascendisseque in coelum, ubi nunc sedet sedebitque ad dexteram patris, donec in nubibus coeli veniat<note xml:id="fn5" type="footnote" n="5">Dan 7, 13; Mt 24, 30, u.a.</note> ad iudicandum vivos et mortuos.</s>
					<s n="9" xml:lang="la" type="auto">Credo et doceo hunc esse caput, id est regem et pontificem maximum suę ecclesię, qui, licet iuxta veri sui corporis proprietatem, in uno coeli loco sit neque iuxta assumptam a nobis naturam ubique sit.</s>
					<s n="10" xml:lang="la" type="auto">Est<pb type="edition" next="274"/> tamen, vivit, agit et operatur semper presentissimus in ecclesia spiritu, vivifex virtute, potentia, operatione salutari et absolutissima, maxime vero, cum ecclesia coenam iuxta illius institutionem celebrat.</s>
					<s n="11" xml:lang="la" type="auto">Est enim coena actio ecclesię a Christo tradita, in qua peragitur memoria mortis domini laudaturque eius gratia et gratuita beneficentia.</s>
					<s n="12" xml:lang="la" type="auto">In qua item dominus Iesus traditis symbolis testificatur se nostrum esse totum, quippe cum corpus suum tradiderit et sanguinem suum effuderit in remissionem peccatorum, et ut salutem consequantur perpetuam, quotquot in eum credunt.</s>
					<s n="13" xml:lang="la" type="auto">Fides enim nos unit connectitque Christo, fides iustificat et vivificat nos.</s>
					<s n="14" xml:lang="la" type="auto">Non est autem nisi una vera fides, ea scilicet, quę tradit deum optimum maximum et summe bonum bene velle generi mortalium ac rediisse cum eo in gratiam propter Christum, qui consubstantialis est patri secundum divinitatem, nobis autem consubstantialis secundum humanitatem et ideo secundum humanitatem in uno duntaxat loco, secundum divinitatem autem ubique, unus atque idem Christus in duabus indivulsis consistens naturis.</s>
					<s n="15" xml:lang="la" type="auto">Hęc, inquam, fides vivificat, iustificat, salvat nos.</s>
					<s n="16" xml:lang="la" type="auto">Hęc una sola et vera est fides, quę humanitatem in Christo divinitati non aequat aut commiscet neque evacuat aut extendit per omnia, rursus autem Christum neque dividit neque humanitatem in illo separat a divinitate, licet diserte confiteatur proprietates naturarum in illo permanere inconfusas.</s>
					<s n="17" xml:lang="la" type="auto">Evacuant autem humanitatem a Christo, qui corpus eius contendunt esse ubique<note xml:id="fn8" type="footnote" n="8">Bullinger bezieht sich hier auf <persName>Luthers</persName> Ubiquitätsiehre; zu dieser s. Jörg <hi>Baur,</hi> Artikel "Ubiquität", in: <bibl>TRE</bibl> XXXIV 224-241.</note>.</s>
					<s n="18" xml:lang="la" type="auto">Necesse est autem corpus Christi esse ubique, si substancialiter est et continetur in coena.</s>
					<s n="19" xml:lang="la" type="auto">Nam ut de scripturis nihil dicamus, an non s. <persName>Augustinus</persName> ad <persName>Dardanum</persName> dixit: „Spatia locorum tolle in corporibus et nusquam erunt, et quia nusquam erunt, nec erunt.“<note xml:id="fn9" type="footnote" n="9"><persName>Augustin</persName>, Epist. 187, 6 (<bibl>CSEL</bibl> LVII 96, 8-11).</note></s>
					<s n="20" xml:lang="la" type="auto">Ergo ne inconsistentia proferamus et ne quid peccemus in fidem veram, nullam in cęna ponimus corporalem presentiam Christi.</s>
					<s n="21" xml:lang="la" type="auto">Confitemur interim et docemus coenam fidelium non esse sine hospite et sine cibo vitali Christo.</s>
					<s n="22" xml:lang="la" type="auto">Operatur enim in animis et mentibus fidelibus salutem; mors Christi per fidem fit vitalis credenti, atque ita fit ei caro Iesu Christi cibus.<pb type="edition" next="275"/></s>
				</p>
				<p>
					<s n="23" xml:lang="la" type="auto">Idem Christus vivit in suis efficitque, ut sui vivant in ipso<note xml:id="fn10" type="footnote" n="10">Gal 2, 20; Apg 17, 28; Kol 2, 12.</note>.</s>
					<s n="24" xml:lang="la" type="auto">Sol uno in coelis loco consistit, sed virtute sua omnia illustrat et exhilerat mortalium.</s>
				</p>
				<p>
					<s n="25" xml:lang="la" type="auto">Christus, sol iustitię, in uno coeli loco est, sicut et August[inus] ait, sed spiritu, virtute et operatione nihilominus agit in fidelibus semper, praecipue vero cum iuxta eius institutionem coena celebraretur in ecclesia.</s>
					<s n="26" xml:lang="la" type="auto">Hec expositio presentię Christi in coena videtur nobis maxime effabilis esse, simplex et clara ac ita temperata, ut Christum ecclesię nec adimat nec contraria dicat verę fidei nec verborum involucris auditorem implicet magis quam explicat.</s>
				</p>
				<p>
					<s n="27" xml:lang="la" type="auto">His porro Christum dominum non dividimus aut conscindimus, nisi ipse semetipsum consciderit, cum dixit<note xml:id="fn12" type="footnote" n="12">Joh 16, 16. 28.</note> se non porro futurum in mundo, se relicturum mundum et abiturum ad patrem etc.</s>
					<s n="28" xml:lang="la" type="auto">Quis vero hinc colligat dimidiatum modo Christum permanere et regnare in ecclesia cum suis?</s>
				</p>
				<p>
					<s n="29" xml:lang="la" type="auto">Totus enim cum suis est, licet corpore duntaxat in coelis habitat.</s>
					<s n="30" xml:lang="la" type="auto">Nam toto sole fruimur in terris, licet globus solis non in terris sit, sed in coelis tantum.</s>
					<s n="31" xml:lang="la" type="auto">Sed de his satis copiose disputavi in commentariis nostris in Ioannen in cap. 3., 16. et 17.</s>
					<s n="32" xml:lang="la" type="manual">De ratione corporis clarificati abunde item disputavi in commentariis nostris in 1. ad Corinth. 15. cap. et in 20. et 21. cap. Ioannis et in 12. lib. commenta. in Ioannen.</s>
				</p>
				<p>
					<s n="33" xml:lang="la" type="auto">Haec libere apud te (doctissime simul et charissime frater Ioseph) profiteor, ut habeas planam et minime ancipitem sententiam meam de coena domini, quam tu manu mea proprie scriptam expetebas, ac longo te huc itinere venisse dicebas, ut ecclesiam Tiguri constitutam videres et ministros eius, me presertim de hoc sacro Christi instituto tum aliis religionis capitibus disserentem audires.</s>
					<s n="34" xml:lang="la" type="auto">Audisti.</s>
					<s n="35" xml:lang="la" type="auto">Habes nunc et manum chirographum meum; plenam disputationem de his ex libris meis pete.</s>
					<s n="36" xml:lang="la" type="auto">Bene his utere, oro ac Christo adhere et vale.</s>
				</p>
				<p>
					<s n="37" xml:lang="la" type="auto">Tiguri, 20. iunii 1544 etc.</s>
				</p>
			</div>
		</body>
	</text>
</TEI>
