<TEI xmlns="http://www.tei-c.org/ns/1.0" xml:id="file11441" type="Brief" source="HBBW" n="1398">
	<teiHeader xml:lang="de">
		<fileDesc>
			<titleStmt>
				<title subtype="file">Heinrich Bullinger / [Zürich] AN Ambrosius Blarer (Blaurer), 25. Mai 1540</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratiam et vitae innocentiam a domino.</s>
				</p>
				<p>
					<s n="2" xml:lang="la" type="auto">Ingentes tibi, <persName>Ambrosi</persName> venerande et mi charissime frater, vereque maximas ago gratias pro actis illis Schmalkaldensibus.</s>
					<s n="3" xml:lang="la" type="auto">Intelligo, quam me ames et quam tibi cordi sit ecclesia nostra, quamvis nihil unquam de tua in nos cura et charitate dubitaverim.</s>
					<s n="4" xml:lang="la" type="auto">Agimus autem gratias clementissimo patri et domino nostro, quod illam mentem et illum spiritum pectoribus nostrorum inspiraverit, quo pie et prudenter de rebus fidei ac religionis consultarunt.</s>
				</p>
				<p>
					<s n="5" xml:lang="la" type="auto">Placet nobis omnibus synceritas et libertas.</s>
					<s n="6" xml:lang="la" type="auto">Dominus adaugeat dona sua suis et confirmet in eis, quod feliciter coepit.</s>
					<s n="7" xml:lang="la" type="auto">Sumus et nos liberati magno metu et sollicitudine gravi.</s>
					<s n="8" xml:lang="la" type="auto">Sunt tamen paucula quaedam in confessione et apologia, quae cuperemus circumspectius esse posita.</s>
					<s n="9" xml:lang="la" type="auto">Videntur et illa tam doctis et gravibus indigna viris, quae de picturis hic decernunt<note xml:id="fn3" type="footnote" n="3">Bullinger bezieht sich wohl darauf, daß im Abschied vom 15. April zur Abtuung ärgerlicher Bilder oder Gemälde aufgerufen wurde, womit jedoch "gutte historienn uß der heiligenn schrift" nicht gemeint seien (s. <bibl>ADRG</bibl> I/2 1110, 19f).</note>.</s>
					<s n="10" xml:lang="la" type="auto">Sed dissimulandi<pb type="edition" next="117"/> videntur huiusmodi lapsus, donec spiritus domini et tempora dederint meliora.</s>
					<s n="11" xml:lang="la" type="auto">Quae de bonis ecclesiasticis, de missa, de authoritate et episcopatu papae consultarunt dederuntque<note xml:id="fn4" type="footnote" n="4">Vgl. die entsprechenden Absätze des oben Anm. 1f erwähnten Gutachtens vom 18. Januar.</note>, perplacuerunt.</s>
					<s n="12" xml:lang="la" type="auto">Ego pleraque tumultuarie in turba negotiorum exscripsi.</s>
					<s n="13" xml:lang="la" type="auto">Et certe consultatione hac lecta plus inclinati sunt animi nostrorum ad inferioris<note xml:id="fn5" type="footnote" n="5">Gemeint ist: Inferioris Germaniae.</note> ecclesiae ministros, quam <persName ref="p18198">Bucerus</persName> multis annis et actionibus inclinaverit hactenus.</s>
					<s n="14" xml:lang="la" type="auto">Nunquam voluimus nos et nostras ecclesias separare a bonis viris et ecclesiis veritatem syncere quaerentibus et confitentibus.</s>
					<s n="15" xml:lang="la" type="auto">At visi sunt quidam obscurius agere hoc lucis negotium; inde tepuit et charitas in nobis.</s>
					<s n="16" xml:lang="la" type="auto">Forte nos ita rudes et suspitiosi fuimus, ut negotium non infelix intelligere non potuerimus, quod isti bono zelo peragebant.</s>
					<s n="17" xml:lang="la" type="auto">Acta hic remittimus, quemadmodum petebas, et si quid est, quod nostra opera tibi efficere possumus, toti sumus vestri.</s>
				</p>
				<p>
					<s n="18" xml:lang="la" type="auto">Contra <persName ref="p18198">Bucerum</persName> ego nullam unquam scripsi epistolam ad <persName ref="p4564">Comandrum</persName><note xml:id="fn6" type="footnote" n="6">Vgl. oben <ref target="file11438">Nr. 1395</ref>, 26-44.</note>.</s>
					<s n="19" xml:lang="la" type="auto">Scripsi autem epistolam ad <persName>Traversum</persName><note xml:id="fn7" type="footnote" n="7"><bibl>HBBW</bibl> IX, <ref target="file11326">Nr. 1283</ref>.</note>, quam praefixi epistolae <persName>Vadiani</persName> de incarnatione domini et libro Vigilii<note xml:id="fn8" type="footnote" n="8"><bibl>HBBibl</bibl> I 113.</note>.</s>
					<s n="20" xml:lang="la" type="auto">Illam putat aeditam esse <persName ref="p18198">Bucerus</persName> in <placeName>Argentoratensem</placeName> ecclesiam et scripsit apologiam ad <persName ref="p4564">Comandrum</persName><note xml:id="fn9" type="footnote" n="9">Siehe <bibl>HBBW IX</bibl> <ref target="file11326">[Nr. 1283]</ref>, S. 165, Anm. 9.</note>, imo criminationem adeo acerbam, ut boni viri doleant vicem meam.</s>
					<s n="21" xml:lang="la" type="auto">Ego apologiam non vidi.</s>
					<s n="22" xml:lang="la" type="auto"><placeName>Bernates</placeName> quidam illam legerunt et huius monuerunt<note xml:id="fn10" type="footnote" n="10">Bullinger bezieht sich auf Briefe <persName>Eberhards von Rümlang</persName> und <persName>Rudolf Gwalthers</persName> (letzterer war zwar kein <placeName>Berner</placeName>, hatte aber in <placeName>Bern</placeName> Kenntnis von dieser Angelegenheit erhalten); s. oben <ref target="file11419">Nr. 1376</ref>, 33-49; 1379, 33-49.</note>.</s>
					<s n="23" xml:lang="la" type="auto">Vide autem, charissime mi <persName>Blaurere</persName>, quam immerito faciat iniuriam <persName ref="p18198">Bucerus</persName>.</s>
					<s n="24" xml:lang="la" type="auto">De se scriptum interpretatur, quod in genere dixi; neminem privatim traduxi.</s>
					<s n="25" xml:lang="la" type="auto">Imo, cum audirem suspicari <persName ref="p18198">Bucerum</persName> illa nostra in se esse aedita, purgavi me scripta ad <persName>Grynaeum</persName> epistola<note xml:id="fn11" type="footnote" n="11"><bibl>HBBW</bibl> IX, <ref target="file11378">Nr. 1335</ref>.</note> nec dubito, quin ille suum fecerit officium.</s>
					<s n="26" xml:lang="la" type="auto">Scripsit et <persName>Bibliander</persName> noster ad <persName>Sturmium</persName> et <persName>Capitonem</persName><note xml:id="fn12" type="footnote" n="12">Entsprechende Briefe <persName>Biblianders</persName> an <persName>Johannes Sturm</persName> und <persName>Capito</persName> sind nicht erhalten.</note> de hac re et purgavit me.</s>
					<s n="27" xml:lang="la" type="auto">Responderunt illi rem bene habere<note xml:id="fn13" type="footnote" n="13">Die Antwortschreiben sind ebenfalls verloren.</note>.</s>
					<s n="28" xml:lang="la" type="auto">At ille nihilo minus scribit contra me epistolam, ut audio, acerbissimam, quae non tamen ab illo legitur, cui scripta est, sed a <placeName>Bernatibus</placeName>, apud quos scribitur et rescribitur nesciente me, cui accusatio inprimis erat scribenda.</s>
					<s n="29" xml:lang="la" type="auto">Verum, quemadmodum hortaris, continebo me in praesenti, donec exemplum offeratur apologiae; sunt enim, qui id mihi polliciti sint<note xml:id="fn14" type="footnote" n="14">Gemeint ist <persName>Eberhard von Rümlang</persName>; vgl. oben Anm. 10.</note>.</s>
					<s n="30" xml:lang="la" type="auto">A <placeName>Curia</placeName> nihil habeo etc.</s>
					<s n="31" xml:lang="la" type="auto">Et ubi oblatum fuerit et lectum, pluris fatiam ecclesiae pacem quam meam existimationem, quamvis tum quoque fatiam, quod mei putaro esse offitii.<pb type="edition" next="118"/></s>
				</p>
				<p>
					<s n="32" xml:lang="la" type="auto">Vale et me ama.</s>
					<s n="33" xml:lang="la" type="auto"><persName>Zviccium</persName><note xml:id="fn15" type="footnote" n="15"><persName>Johannes Zwick</persName>.</note> et fratres diligenter salutabis.</s>
					<s n="34" xml:lang="la" type="auto">Orate pro nobis dominum.</s>
				</p>
				<p>
					<s n="35" xml:lang="la" type="auto">Ocyssime; nam relegere non licuit.</s>
					<s n="36" xml:lang="de" type="auto">25. maii 1540.</s>
				</p>
				<p>
					<s n="37" xml:lang="la" type="auto">Tuus H. Bullingerus.</s>
				</p>
				<p>
					<note type="address">[Adresse darunter:]</note>
					<s n="38" xml:lang="la" type="auto">Clarissimo viro d. <persName>Ambrosio Blaurero</persName>, <placeName>Constantiensis</placeName> ecclesiae vigilantissimo antistiti, domino et fratri colendissimo.</s>
				</p>
			</div>
		</body>
	</text>
</TEI>
