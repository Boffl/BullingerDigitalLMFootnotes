<TEI xmlns="http://www.tei-c.org/ns/1.0" xml:id="file10978" type="Brief" source="VBS-7" n="50">
	<teiHeader xml:lang="de">
		<fileDesc>
			<titleStmt>
				<title subtype="file">Heinrich Bullinger / [Zürich] an Joachim Vadian (von Watt), 21. Januar 1537</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">De Schaffhusianis nil tibi possum polliceri; duriores enim sunt, quam qui ullis possint molliri rebus.</s>
					<s n="2" xml:lang="la" type="auto">Id dictum velim de magistratu, non de ministris.</s>
					<s n="3" xml:lang="la" type="auto">Hi enim paratissimi essent ad concordiam, si magistratus non tergiversaretur; quod autem tergiversatur, in culpa est, quod divisus inter se aliis atque aliis studet partibus.</s>
					<s n="4" xml:lang="la" type="auto">Mihi vero haec videntur dissimulanda esse ad opportunitatem meliorem; ubi enim faustum receperimus a Luthero nuntium de bene facta concordia, commodior erit agendi ratio.</s>
					<s n="5" xml:lang="la" type="auto">Prius non est, quod quicquam speremus.</s>
					<s n="6" xml:lang="la" type="auto">Nolunt interim videri isti a nobis avulsi esse; feramus ergo morositatem ipsorum.</s>
					<s n="7" xml:lang="la" type="auto">Qui non est contra nos, aiebat ipse dominus, est pro nobis.</s>
					<s n="8" xml:lang="la" type="auto">De apologia vero ad <persName ref="p467" cert="high">Buceri</persName> retractationes per <persName ref="p8171" cert="high">Theodorum</persName> nostrum paranda primum a te audio.</s>
					<s n="9" xml:lang="la" type="auto">Nescio, quis male auspicatos rumores spargat.</s>
					<s n="10" xml:lang="la" type="auto">Scripsit <persName ref="p467" cert="high">Bucerus</persName> bene longam ad <persName ref="p8171" cert="high">Theodorum</persName> epistolam eamque nonnullis in locis satis acerbam.</s>
					<s n="11" xml:lang="la" type="auto">Ad hanc parat ille responsionem, sed privatam ad privatum.</s>
					<s n="12" xml:lang="la" type="auto">Nullam ergo nobis tragoediam excitabit, opinor.</s>
					<s n="13" xml:lang="la" type="auto">Non potuerunt mihi omnia probari, quae in illa scripsit epistola <persName ref="p467" cert="high">Bucerus</persName>.</s>
				</p>
			</div>
		</body>
	</text>
</TEI>
