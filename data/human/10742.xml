<TEI xmlns="http://www.tei-c.org/ns/1.0" xml:id="file10742" type="Brief" source="HBBW-5" n="704">
	<teiHeader xml:lang="de">
		<fileDesc>
			<titleStmt>
				<title subtype="file">Diethelm Keller (Cellarius) / Thun an Heinrich Bullinger, 20. Dezember 1535</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich ZB</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Heinrico Bullingero, Tigurinae ecclesiae archiepiscopo, domino ac patrono suo plurimum colendo <persName ref="p1783" cert="high">Diethelmus Keller</persName> in Christo foelicitatem.</s>
				</p>
				<p>
					<s n="2" xml:lang="la" type="auto">Benefitia tua usque in me collata infinita cum sint, domine observande, inhumanum atque impium esse ducerem, si non conditionis meae omni ex parte foelicissimae, quam per tuum auxilium consecutus sum, certiorem redderem, quem ego scio omnium studiosorum successu summopere laetari, nedum suorum, gratias agens, tot laboris ac molestiae mea gratia quod hauseris non solum hac in re promovenda, sed et in preterita illa, qua merito (syncere fateor) reiectus essem, ni tanta vestra erga me fuisset benignitas, quae vitae<pb type="edition" next="479"/> rationem honestiorem expectabat ac preteritorum correctionem.</s>
					<s n="3" xml:lang="la" type="auto">Ea spe non frustrabimini, deus optimus maximus opem ni negarit suam.</s>
					<s n="4" xml:lang="la" type="auto">Impie enim agerem, si prius peccatum novo aliquo cumularem, neque dignus, vestram ut consequerer misericordiam, nedum dei; erraveram enim.</s>
					<s n="5" xml:lang="la" type="auto">Id mihi condonatum est, sed hac lege, ne quid posthac tale committatur.</s>
					<s n="6" xml:lang="la" type="auto">Id ne fiat, sedulo curabo deum orando, spiritu suo meos uti dirrigat gressus non ad nequitiam pravamve libidinem, sed ad vitae integritatem ac pietatem, qua proximus iuvetur, non offendatur meus.</s>
				</p>
				<p>
					<s n="7" xml:lang="la" type="auto">Sed ut hiis ommissis ad alia me conferam, scias me huius loci amoenitate non parum delectari.</s>
					<s n="8" xml:lang="la" type="auto">Omnia enim copiose adsunt, oculos quae iuvare possunt.</s>
					<s n="9" xml:lang="la" type="auto">Id aedes nostrae in monte, urbi qui imminet, exstructae facile prestant, longos quae prospiciunt agros et eos amoenissimos.</s>
					<s n="10" xml:lang="la" type="auto">Ostendunt et homines iucundam mihi familiaritatem, qua non parum afficior.</s>
					<s n="11" xml:lang="la" type="auto">Non enim me tractant ceu peregrinum, sed tanquam ibi tum natus cum educatus siem; ad convivia vocant una cum praeceptore ac domino <persName ref="p6957" cert="high">Urso Volumnio</persName><note xml:id="fn2" type="footnote" n="2"><persName ref="p6957" cert="high">Urs Völmi</persName>.</note>, a contionibus nobis qui est.</s>
					<s n="12" xml:lang="la" type="auto">Ubi sępenumero (preterire certe nequeo, quocirca audire aut legere ne pigeat) varia dicendo me interrogant, quanam ratione fiat, Tigurini semper plerumque impios sibi ut deligant prefectos (presertim eo, quo quinque illi pagi<note xml:id="fn3" type="footnote" n="3"><placeName ref="l2448" cert="high">die V Orte</placeName>.</note> una cum <placeName ref="l41" cert="high">Bernensibus</placeName> per vices substituere solent), qui impiis succedentes malitia, impietate et miserorum oppressione eos non aequent, sed superent longe, in evangelio opprimendo affligendisque piis non pares sint, sed multum excellant.</s>
					<s n="13" xml:lang="la" type="auto">Id autem nimirum corruptissimi senatus culpa fieri, qui non miseris subditis evangelicam veritatem avide cupientibus prospiciunt, hiis aliquid ut prosint, sed prefectis, ut miserorum pressionibus ditescant.</s>
					<s n="14" xml:lang="la" type="auto">Id satis patuisse ex eo Turgaviae qui praefuerit<note xml:id="fn4" type="footnote" n="4">Zürcher Landvogt im <placeName ref="l774" cert="high">Thurgau</placeName> war von 1532 bis 1534 der evangelisch gesinnte <persName ref="p1041" cert="high">Hans Edlibach</persName>.</note>, ac se nihil magis vereri, quam ne et Thermis<note xml:id="fn5" type="footnote" n="5">in der Gemeinen Herrschaft <placeName ref="l21" cert="high">Baden</placeName>.</note> suo praefecto impius quispiam succedat, qui ea, quae iam in meliorem formam translata sunt, solvat ac contraria omnino tum iustitiae tum evangelicę veritati substituat.</s>
					<s n="15" xml:lang="la" type="auto">Id ne fiat, magna ex parte in te situm est (domine colendissirne), si saepius pro cancellis eos admonueris, ne<pb type="scan" next="||348v."/> prefecti iam statim Thermas mittendi electione evangelicę veritati se hostes prodant.</s>
					<s n="16" xml:lang="la" type="auto">At in mare hercle aquas fundere aut in sylvam ligna ferre (ut proverbiis dicitur<pb type="edition" next="480"/><note xml:id="fn7" type="footnote" n="7">"Eulen nach Athen tragen"; vgl. <bibl>Otto</bibl> 213f, Nr. 1060; 323, Nr. 1649; Adagia, 1, 7, 57 (<bibl>LB</bibl> II 284).</note>) mihi sane videor te admonendo, id eos ut horteris, quod perpetuo ad raucedinem usque elatras.</s>
					<s n="17" xml:lang="la" type="auto">Ne itaque, domine honorande, ęgre feras, huiusmodi meis ineptus te quod differo.</s>
					<s n="18" xml:lang="la" type="auto">Mihi enim molestissimum est, patriae meae famam laborare cum audio, ac deum sępissime oro (id deus novit), mentem magis piam per spiritum suum nostris ut ingerat magistratibus, omnia ut agant statuantque, evangelio quae sunt conformia, ne alii, ad perfectam cognitionem dei nondum qui pervenere, impiis actionibus offendantur, ut veritatem, quam nondum exacte noverunt, sed obiter quodammodo libarunt, non sectentur, sed odio prosequantur, quin et penitus exstirpare conentur, utpote religionem ineptam ac nihili, quam vitae correctio non sequatur.</s>
				</p>
				<p>
					<s n="19" xml:lang="la" type="auto">Sed ut ad meum redeam statum: Scias me, quantum ad litterarum profectum attinet, haudquaquam negligi.</s>
					<s n="20" xml:lang="la" type="auto">Praeceptorem enim habeo mihi per omnia fidum, quod in eruditione communicanda praecipue prestat ac exhibet.</s>
					<s n="21" xml:lang="la" type="auto">Hebraica enim rudimenta tanta fide tantaque diligentia tradit, relatu dificile ut siet.</s>
					<s n="22" xml:lang="la" type="auto">In graecis ipse me exerceo, in latinis etiam ittidem ac in graecis pergo.</s>
					<s n="23" xml:lang="la" type="manual">Si quae desunt, ipso per omnia benevolo consultore utor; haud gravatim enim omnia dicit.</s>
					<s n="24" xml:lang="la" type="auto">Simili modo et pro annuo victu non nimium postulavit.</s>
					<s n="25" xml:lang="la" type="auto">Octodecim enim aureos ultro obtuli, quos benevolo accepit animo neque quid ultra postulavit.</s>
					<s n="26" xml:lang="la" type="auto">Supersunt ergo 14 adhuc aurei, quos ad meam necessitatem insummere pottero.</s>
					<s n="27" xml:lang="la" type="auto">Omnia ergo pro votis consecutus sum, modo deus omnipotens sanitatem et animi et corporis non neget.</s>
					<s n="28" xml:lang="la" type="auto">Quod ut fiat, usque precibus fatigabo meis.</s>
				</p>
				<p>
					<s n="29" xml:lang="la" type="auto">Vale, Mecoenas<note xml:id="fn8" type="footnote" n="8">Mäzen (vgl. <bibl>Pauly/Wissowa</bibl> XIV/I 207-229).</note> mi, meque tibi omnino deditum una cum parentibus<note xml:id="fn9" type="footnote" n="9"><persName ref="p5443" cert="high">Konrad Bartlime Keller</persName> und Barbara Steinerin.</note> meis usque commendatum habeas hancque pietatis meae (quam tibi merito debeo) immagunculam boni consule, meliora de me, quin et maiora sperans.</s>
				</p>
				<p>
					<s n="30" xml:lang="la" type="auto">Uxorem tuam<note xml:id="fn10" type="footnote" n="10">Bullingers Ehefrau <persName ref="p8051" cert="high">Anna, geb. Adlischwyler</persName>.</note>, liberos<note xml:id="fn11" type="footnote" n="11">Siehe oben <ref target="file10558">Nr. 522</ref>, Anm. 87.</note> matremque grandęvam<note xml:id="fn12" type="footnote" n="12">Bullingers Mutter <persName ref="p7042" cert="high">Anna, geb. Wiederkehr</persName>.</note> meo nomine plurimum salutes, enixe rogo, precerisque, ut hic annus bonis auspiciis ineat, procedat melioribus, letissimis exeat.</s>
				</p>
				<p>
					<s n="31" xml:lang="la" type="auto">Dunis<note xml:id="fn13" type="footnote" n="13"><placeName ref="l503" cert="high">Thun</placeName> (Kt. Bern).</note>, 20. die decembris, anno vero salutis humanae 1535.</s>
				</p>
				<p>
					<s n="32" xml:lang="la" type="auto"><persName ref="p1783" cert="high">Diethelmus Kellerus</persName> tibi deditus, quantus quantus est.</s>
				</p>
				<p>
					<note type="address">[Adresse auf f. 349v.:]</note>
					<s n="33" xml:lang="la" type="auto">Domino Henrico Bullingero, divini evangelii apud Tigurinos fido praeconi, domino suo plurimum amando.</s>
					<s n="34" xml:lang="de" type="auto">Zürich.</s>
				</p>
			</div>
		</body>
	</text>
</TEI>
