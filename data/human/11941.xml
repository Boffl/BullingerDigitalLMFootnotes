<TEI xmlns="http://www.tei-c.org/ns/1.0" xml:id="file11941" type="Brief" source="HBBW" n="1895">
	<teiHeader xml:lang="de">
		<fileDesc>
			<titleStmt>
				<title subtype="file">Martin Bucer / [Straßburg] AN Heinrich Bullinger, 18. April 1544</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">S[alutem] d[ico].</s>
					<s n="2" xml:lang="la" type="auto">Nec ego putabam<note xml:id="fn2" type="footnote" n="2"><persName>Bucer</persName> bezieht sich auf Bullingers Brief vom 18. März 1544 (oben <ref target="file11920">Nr. 1874</ref>, bes. Z. 2-4).</note> ideo te non respondere, quod non accępisses literas meas.</s>
					<s n="3" xml:lang="la" type="auto">At, mi Bullingere, ideo cogitationem de concordia cum tot ecclesiis, cum tot myriadibus animarum vel quovis modo retinenda in domino ne abiicias.</s>
					<s n="4" xml:lang="la" type="auto">Scriptum <persName ref="p18889">Lutheri</persName><note xml:id="fn4" type="footnote" n="4">Zu <persName>Luthers</persName> Brief an <persName>Christoph Froschauer</persName> vom 31. August 1543 s. zuletzt oben <ref target="file11920">Nr. 1874</ref>, Anm. 3.</note> privatum est; quam longe aliud nos optarimus, credo te non dubitare.</s>
					<s n="5" xml:lang="la" type="auto">Propterea hoc tam afflicto ecclesiarum tempore pugnas instaurare, id indubie interpretabuntur multi dolorem velle vos privatum lenire vulnere publico.</s>
					<s n="6" xml:lang="la" type="auto">Ipsis et quidem summatibus inter eos non convenit; hostiliter sese invicem insectantur.</s>
					<s n="7" xml:lang="la" type="auto">Hoc quantopere cursum evangelii retardavit, quot millia conscientiarum gravissime perturbavit?</s>
					<s n="8" xml:lang="la" type="auto">Resedit hoc malum publice, resuscitare illud tam horrendum offendiculum, quo supplicio non magis exhorreat conscientia religione Christi obiuncta.</s>
					<s n="9" xml:lang="la" type="auto"><persName ref="p18889">Lutherum</persName>, si vultis plura in hanc sententiam et publice scribere, provocate; sed nec solus <persName ref="p18889">Lutherus</persName> sic prodibit.<pb type="scan" next="288"/></s>
					<s n="10" xml:lang="la" type="auto">Fac iam esse, ut multo plures a vestra parte se in harenam exhibeant; hinc quid expectari possit aliud, quam ut multi utrinque ministerium evangelii convitiis conspuant, hostes Christi exhilarent, imo in nos arment, confirmatiores christianos excruciant, infirmiores de gradu rectae fidei deiiciant?</s>
					<s n="11" xml:lang="la" type="auto">Haec quanto sint atrociora, quam explicari id possit, pro tua pia prudent[ia] facile ipse expendes.</s>
					<s n="12" xml:lang="la" type="auto">Per Christum itaque te rogo atque obsecro, uti primum pollicebari[s], dum <persName ref="p18889">Lutherus</persName> nihil contra vos publice scribit, ut et vos publicae tranquillitati condonare illam privatam iniuriam velitis.<pb type="edition" next="203"/></s>
				</p>
				<p>
					<s n="13" xml:lang="la" type="auto">Audio typographum vestrum<note xml:id="fn6" type="footnote" n="6"><persName>Christoph Froschauer</persName>.</note> sparsisse <placeName>Francofordiae</placeName> se velle omnia <persName>Zvinglii</persName> recudere<note xml:id="fn7" type="footnote" n="7">Zur neuen Gesamtausgabe der Werke <persName>Zwinglis</persName> s. oben <ref target="file11919">Nr. 1873</ref>, Anm. 4.</note> et efficere, ut etiam <persName>Oecolampadii</persName> omnia recudantur<note xml:id="fn8" type="footnote" n="8">Wahrscheinlich eine Anspielung seitens <persName>Froschauers</persName> auf <persName>Gasts</persName> Vorhaben bzw. Wunsch in <placeName>Basel</placeName>; s. oben <ref target="file11919">Nr. 1873</ref>, 11f.</note>.</s>
					<s n="14" xml:lang="la" type="auto">Multa sunt sane utriusque viri scripta digna, quae sępe referantur studiosis pietatis; at quae<pb type="scan" next="289"/> in pugna illa tam infelici scripta sunt, ego non video, quam frugem bonam sint ecclesiis allatura.</s>
				</p>
				<p>
					<s n="15" xml:lang="la" type="auto">Foreri factum video tibi bene videri; at sanctis semper maximi fuit communio ecclesiae Christi.</s>
					<s n="16" xml:lang="la" type="auto">Scriptum sane est: „Probet se ipsum homo et sic de pane illo edat“ [1Kor 11, 28]; at non est scriptum, ut quis a communione eius ecclesiae sese subducat, quam non potest ostendere in vitio esse in iis, quae ad professionem evangelii et sacramentorum dispensationem pertinent.</s>
					<s n="17" xml:lang="la" type="auto">Certe medium nullum est, aut nos ecclesiam Christi non habemus aut ille se ab ecclesia Christi separat.</s>
					<s n="18" xml:lang="la" type="auto">Et quia scripsi ad vos nostram confessionem, debebas aut nos docere in ea inesse, quod a verbo dei discrepet, aut illum monere, ut a nobis se non alienaret in participatione mensae domini.</s>
					<s n="19" xml:lang="la" type="auto">Equidem, si quem apud vos haberemus, quandoquidem credo vos non panem tantum, sed veram quoque Christi communionem agnoscere in sacra coena, ego hortari eum ad sacram communionem non desisterem.</s>
				</p>
				<p>
					<s n="20" xml:lang="la" type="auto"><pb type="scan" next="290"/>Responsionem tuam ad Cochleum nondum accepi.</s>
					<s n="21" xml:lang="la" type="auto">Ago autem tibi gratias nomine communis ecclesiae, quod hac in re illi operam tuam praestiteris.</s>
				</p>
				<p>
					<s n="22" xml:lang="la" type="auto">Nec enim dubito, quin tractaris hoc argumentum graviter et ad certam ecclesiae utilitatem, ut alia soles.</s>
					<s n="23" xml:lang="la" type="auto">Et est certe istud argumentum vehementer urgendum, adeo malitiosis sophismatis docti antichristi convellere scripturarum authoritatem conantur.</s>
				</p>
				<p>
					<s n="24" xml:lang="la" type="auto">Quae scribis de discrimine rei publicae Germaniae,<note xml:id="fn12" type="footnote" n="12">Oben <ref target="file11920">Nr. 1874</ref>, 20-28.</note> verissima sunt et provisa quidem a quam plurimis.</s>
					<s n="25" xml:lang="la" type="auto">Sed quid facias, dum sic scindimur, dum adeo dissipati sumus?</s>
					<s n="26" xml:lang="la" type="auto">Peccata nostra eos urgent; tempus ultionis advenit.</s>
					<s n="27" xml:lang="la" type="auto">Antichristiani quia vident imperatorem<note xml:id="fn14" type="footnote" n="14"><persName>Karl V.</persName></note> per Gallum<note xml:id="fn15" type="footnote" n="15"><persName>König Franz I.</persName></note> impediri, quo minus nos opprimat, qui Christum confitemur, putant illum adiuvandum, ut Gallo devicto nos coerceat.</s>
					<s n="28" xml:lang="la" type="auto">Hi in commitiis vincunt suffragiis; nam ita inique res comparata est, ut, cum omnes comites duos tantum in concilio principum habeant, tamen civitates nullum prorsus suffragium, tamen plerique abbatuli<pb type="edition" next="204"/> et abbatisse, quibus principalis titulus contigit, locum dicendae sententiae habeant.<note xml:id="fn16" type="footnote" n="16">Zur Zusammensetzung der Fürstenkurie s. Rosemarie <hi>Aulinger,</hi> Das Bild des Reichstages im 16. Jahrhundert. Beiträge zu einer typologischen Analyse schriftlicher und bildlicher Quellen, Göttingen 1980. - Schriftenreihe der Historischen Kommission bei der Bayerischen Akademie der Wissenschaften 18, S. 104-108.</note></s>
					<s n="29" xml:lang="la" type="manual">Deinde praecipui principes etiam<pb type="scan" next="291"/> ex nostris nonnulli habent graves causas, in quibus eis opus est favore imperatoris; hi, quae sentiunt, non audent dicere.</s>
					<s n="30" xml:lang="la" type="auto">Hinc fit, ut omnia ita gerantur, ut optandum est illis, qui nostrum celerem interitum expetunt.</s>
				</p>
				<p>
					<s n="31" xml:lang="la" type="auto">A vobis expectabatur occasio aliqua se a tam perniciosa consensione recipiendi.</s>
					<s n="32" xml:lang="la" type="auto">Literae a commitiis scripta ad <placeName>Helvetios</placeName> sunt, in quibus Gallus hostis rei publicae christianae et Germaniae nominatur<note xml:id="fn17" type="footnote" n="17">In ihrem Schreiben vom 2. April (s. oben <ref target="file11938">Nr. 1892</ref>, Anm. 16) hatten die Reichsstände die Eidgenossen aufgefordert, von weiterer Unterstützung des mit den Türken verbündeten französischen Königs Abstand zu nehmen.</note>.</s>
					<s n="33" xml:lang="la" type="auto">Has putabant effecturas, ut per gravem aliquam legationem vestri petiissent audiri prius legatos <persName>Galliae</persName>; repulsi enim sunt, cum misso fęciali admitti postulassent, et faecialis cum literis non sine concussione eiectus<note xml:id="fn18" type="footnote" n="18">Zur Gefangennahme und Ausweisung des französischen Herolds (fetialis) <persName>François Maillart</persName> s. oben <ref target="file11902">Nr. 1856</ref>, 27 mit Anm. 16.</note>.</s>
					<s n="34" xml:lang="la" type="auto">Etenim licet civitates evangelicae nihil commune praeter pacis societatem cum Gallo habeant,<note xml:id="fn19" type="footnote" n="19">Gemeint ist der 1516 geschlossene Ewige Friede, vgl. oben <ref target="file11925">Nr. 1879</ref>, Anm. 7.</note> tamen ad ipsas quoque pertinet, quid caeteri pagi<note xml:id="fn20" type="footnote" n="20">Gemeint sind die katholischen Orte der Eidgenossenschaft.</note> faciant, qui societatem cum Gallo habent arctiorem, quos nollent coniunctos esse socio Turcorum.</s>
				</p>
				<p>
					<s n="35" xml:lang="la" type="auto">Cum itaque Gallus neget hanc societatem et legati Galli spem faciant ea se proposituros, quae viam paci restituendae et societati contra Turcos faciendae<pb type="scan" next="292"/> apperiant, digna christianis petitio videtur de admittendis et audiendis legatis.</s>
					<s n="36" xml:lang="la" type="auto">Si enim occasionem afferant <persName>Galliam</persName> a Turcis abstrahendi, quibus premi se sentit, et nobis coniungendi contra Turcos, ea certe cupide arripi a nobis debet.</s>
					<s n="37" xml:lang="la" type="auto">Nam Hungari, cum vident se destitui omni ope nostra, dedunt se Turcis futuri graviores nobis hostes quam ipsi Turci, propterea quod se in eam servitutem proditos a nostris existiment.</s>
					<s n="38" xml:lang="la" type="auto">Si vero legati inania verba afferant et appare[at] regem a relinquendis Turcis et aequis conditionibus pacis abhorrere, tum pagi Gallo sociati viderent in officio esse Gallum relinquendi.</s>
				</p>
				<p>
					<s n="39" xml:lang="la" type="auto">Utinam ad horam possem tecum esse et deplorare statum Germaniae!</s>
					<s n="40" xml:lang="la" type="auto">Quae Ieremias ac alii prophetae illo tempore de regno Iuda questi sunt, ea plenissime expressa vide[o] nunc in regno Germaniae.</s>
					<s n="41" xml:lang="la" type="auto">Cum ergo his mali[s] unum remedium sit, converti ad dominum ex toto corde, supra modum terret me tam temere existere inter ministros evangelii offensiones,<pb type="edition" next="205"/> instaurari pugnas, cum omnes uno corde et ore in praedicationem poenitentiae incumbere<pb type="scan" next="293"/> oporteret.</s>
					<s n="42" xml:lang="la" type="auto">Condonabis mihi, quod ea, quae dolent, libere expono apud [te].</s>
					<s n="43" xml:lang="la" type="auto">Veneror vos in domino et amo; ideo coli et amari ab omnibus velim.</s>
					<s n="44" xml:lang="la" type="auto">Solicitus sum pro ecclesia, quam video tam misere distrahi et perturbari; averti igitur cupio, quae maiorem distractionem et perturbationem eius invehant.</s>
					<s n="45" xml:lang="la" type="auto">Portentosissimis sectis Belgae agitantur; Schwenckfeldiani Sveviam plurimum affligunt; <foreign xml:lang="el">τῶν βεβήλων</foreign>, qui ecclesiae communionem contemnunt, numerus ubique crescit; sevities quoque Romani antichristi in <placeName>Belgis</placeName> gravissime recrudescit.</s>
					<s n="46" xml:lang="la" type="auto">Complectamur igitur nos invicem in domino, condonemus nobis aliquid invicem, imo multa; peccamus enim omnes.</s>
					<s n="47" xml:lang="la" type="auto">Non est leve, sed atrocissimum, sic ministerium vestrum damnari; sed utinam ita huic malo mederi possem, quam id mihi dolet!</s>
					<s n="48" xml:lang="la" type="auto">Fatale malum est; quod si rursus invalescat, finem expecto nostri ministerii.</s>
					<s n="49" xml:lang="la" type="auto">Ego posthac isti me pugnae non facile admiscebo.</s>
				</p>
				<p>
					<s n="50" xml:lang="la" type="auto"><placeName>Spirae</placeName> obiectum mihi est a Saxonicis d. <persName>Pellicanum</persName> nescio quae<pb type="scan" next="294"/> scripsisse, quod vos et Lutheranos decęperim.</s>
					<s n="51" xml:lang="la" type="auto">Si quid tale scriptum, rogo, parcat vir optimus posthac communi ministerio.</s>
					<s n="52" xml:lang="la" type="auto">Satis exposui vobis, quid sentiam, et ex animo vero illa exposui.</s>
					<s n="53" xml:lang="la" type="auto">In his si me ferre fratrem potestis, ut opto et peto, ut fratrem habete; sin, docete, quae non recte in illa mea confessione habeant.</s>
					<s n="54" xml:lang="la" type="auto">Sed puto falsum esse de <persName>Pellicano</persName>, quod obiectum mihi est; novi enim, quam sit spiritu leni et animo amico in me.</s>
				</p>
				<p>
					<s n="55" xml:lang="la" type="auto">Commendo me vobis et meum ministerium, commendo et hanc regionem, quae iram dei cum civitate<note xml:id="fn26" type="footnote" n="26">Gemeint ist <placeName>Straßburg</placeName>.</note> indubie, nisi impendens bellum avertatur, perferet hoc anno non levem.</s>
					<s n="56" xml:lang="la" type="auto">Valete in Christo domino.</s>
					<s n="57" xml:lang="la" type="auto">18. aprilis 1544.</s>
				</p>
				<p>
					<s n="58" xml:lang="la" type="auto">M. Buc.</s>
				</p>
				<p>
					<note type="address">[Adresse auf f. 286:]</note>
					<s n="59" xml:lang="la" type="manual">Clarissimo viro [et?] fidelissimo C[hristi] servo[?] [d. Henrico?] Bull[ingero] Tigur[inae ecclesiae pastori?], fratri su[o] et symmystae venerando.<pb type="edition" next="206"/></s>
				</p>
				<p>
					<s n="60" xml:lang="la" type="auto"><pb type="scan" next="E__II__348,__443r."/>S[alutem] d[ico].</s>
					<s n="61" xml:lang="la" type="auto">Sum variis ex causis satis nunc perturbatus.</s>
					<s n="62" xml:lang="la" type="auto">Quare condones, te valde rogo, si quid scripsi inconsultius.</s>
					<s n="63" xml:lang="la" type="auto">Finis mihi profecto est, ut ecclesiam Christi, si nihil aliud, sustineamus tamen.</s>
				</p>
				<p>
					<s n="64" xml:lang="la" type="auto">Quae scripsi de legatione vestra,<note xml:id="fn27" type="footnote" n="27">Oben Z. 61-63.</note> utinam adhuc obtineri possent!</s>
					<s n="65" xml:lang="la" type="auto">Audio Gallos valde cupere liberari a sociis Poenis.</s>
					<s n="66" xml:lang="la" type="auto"><persName>Sardanapalum</persName> suum detestantur.</s>
					<s n="67" xml:lang="la" type="auto">Humanus et Germanis amicus populus est et a vera religione non abhorrens.</s>
					<s n="68" xml:lang="la" type="auto">Cur perdendo eum nos et Turcis et aeque duris tyrannis ipsi prodamus?</s>
					<s n="69" xml:lang="la" type="auto">Si Romanus antichristus praevaleat, deterior Alcoranis nobis et atrociore sęvitia obtrudetur.</s>
					<s n="70" xml:lang="la" type="auto">Iam enim passim capitale fit legere vulgaribus linguis evangelia vel loqui etiam de Christo.</s>
					<s n="71" xml:lang="la" type="auto">Iam certam spem habent isti antichristi devicto Gallo huius immanissimi voti sui compotes fieri.</s>
					<s n="72" xml:lang="la" type="auto">Horrendum vero in modum refrigescit studium Christi in iis<pb type="scan" next="443v."/> quoque, qui pietatem evangelicam videbantur verissimis animis amplexi esse.</s>
					<s n="73" xml:lang="la" type="auto">Quare, quicumque aliquid possit, in id laborare deberet, ut praesens bellum averteretur, at ea tamen lege, ut impius iste <persName>Sardanapalus Gallus</persName> a societate Turcica et insania belligerandi, qua se et alios semper perdit, abstineretur.</s>
				</p>
				<p>
					<s n="74" xml:lang="la" type="auto">Ad hanc rem nulli tamen plus <placeName>Helvetiis</placeName> possunt.</s>
					<s n="75" xml:lang="la" type="auto">Hi enim omnino aliquid efficerent, si communi omnium pagorum legatione peterent audiri a statibus imperii Galli legatos, cum protestatione Gallo vestros non adfuturos, si aequas pacis conditiones detrectet, sed nec deserturos, si - eo pacem aequam offerente et inaudito et non condemnato vel ab ipsis imperii statibus - <persName>Gallia</persName> in[n]ocens peteret.</s>
					<s n="76" xml:lang="la" type="auto">Plurimi et potentiores principes optant quamvis intercessionem fieri.</s>
					<s n="77" xml:lang="la" type="auto">Hi adessent vestris, ut tantum mali adhuc averteretur,<pb type="scan" next="444r."/> praesertim cum res Hungaricae indies peius a Turcis habeant.</s>
					<s n="78" xml:lang="la" type="auto">Cogita igitur et fac, quod putabis ipse in officio tuo esse.</s>
					<s n="79" xml:lang="la" type="auto">Vale et ama me te vero corde amantem.</s>
				</p>
				<p>
					<s n="80" xml:lang="la" type="auto">Eodem quo priores.</s>
				</p>
				<p>
					<s n="81" xml:lang="la" type="auto">M. Buc. tuus.<pb type="edition" next="207"/></s>
				</p>
				<p>
					<note type="address">[Adresse auf der Rückseite:]</note>
					<s n="82" xml:lang="la" type="auto">Optimo et doctissimo [viro?] d. He[nrico] Bu[llingero] suo [colendissimo?] in domino [symmystae?] et fratri charissimo.</s>
				</p>
			</div>
		</body>
	</text>
</TEI>
