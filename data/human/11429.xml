<TEI xmlns="http://www.tei-c.org/ns/1.0" xml:id="file11429" type="Brief" source="HBBW" n="1386">
	<teiHeader xml:lang="de">
		<fileDesc>
			<titleStmt>
				<title subtype="file">Otto Werdmüller (Myliander) / Orléans AN Heinrich Bullinger, 18. April 1540</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Vehementer doleo, pater observandissime, nihil amplius iam a longo tempore me a vobis accipere.</s>
					<s n="2" xml:lang="la" type="auto">Id qui fiat aut qua ratione commeruerim, adhuc ignoro.</s>
					<s n="3" xml:lang="la" type="auto">Is enim ero semper, qui, quos deus mihi maiores, quos patres reverendos dedit, illis per omnia morem geram.</s>
					<s n="4" xml:lang="la" type="auto">Si quid offendit inconsultus abitus meus<note xml:id="fn1" type="footnote" n="1"><persName>Werdmüller</persName> hatte <placeName>Basel</placeName> offenbar schon zu Ende des Jahres 1539 verlassen; er war in <placeName>Paris</placeName>, als <persName>Kaiser Karl V.</persName> Anfang Januar 1540 dort einzog (s. unten Z. 9-11 mit Anm. 2).</note>, vel hoc nomine veniam spero, quod a nemine revocatus in patriam longius discessi nec ob aliam causam reliqui <placeName>Basileam</placeName>, nisi ut et alios disciplinarum professores audirem, quorum magnus est <placeName>Lutetiae</placeName> numerus.</s>
				</p>
				<p>
					<s n="5" xml:lang="la" type="auto">Atque ut studia literarum ommittam, vidimus regiam pompam et plusquam regiam, qua <persName>Carolus</persName> imperator tum in aliis Galliae partibus, tum vero<pb type="edition" next="97"/> Parrisiis exceptus est<note xml:id="fn2" type="footnote" n="2"><persName>Kaiser Karl V.</persName> weilte vom 1. bis 7. Januar 1540 in <placeName>Paris</placeName>; s. <hi>Stälin 574; Brandi</hi> I 365 und II 291.</note>.</s>
					<s n="6" xml:lang="la" type="auto">Conspicias ibi revera, quod de <placeName>Roma</placeName> iactabatur: urbem et orbem, quo nihil illustrius uno et altero quodam dempto in universa (quod ego sciam) extat Germania.</s>
					<s n="7" xml:lang="la" type="auto">Sed sanctissima negotia tua nugis istis obtundo.</s>
				</p>
				<p>
					<s n="8" xml:lang="la" type="auto">Breviter in festis pascatis<note xml:id="fn4" type="footnote" n="4">Ostern (28. März 1540).</note> <placeName>Lutetia</placeName> relicta <placeName>Aureliam</placeName> veni, ubi iam iterum honesta conditione fruor rhetoricem praelegendo.</s>
					<s n="9" xml:lang="la" type="auto">Constituique literas tuas vere paternas hic expectare, ut sciam, quid porro sit agendum.</s>
					<s n="10" xml:lang="la" type="auto">Nam quidam Parrisiis mihi summe amicus pollicitus est se scire dominum quendam in Anglia<note xml:id="fn5" type="footnote" n="5">Weder der Freund noch der Herr in <placeName>England</placeName> sind weiter bekannt.</note>, apud quem honeste vivam nihil aliud quam mathematicam docens, unde, si libeat eo proficisci, daturum se cum viatico etiam equum.</s>
					<s n="11" xml:lang="la" type="auto">Ego vero differre consultius arbitror, donec literis tuis certior factus fuero, utrum ex Anglia penitius introspecta fructum aliquem percipere possimus.</s>
					<s n="12" xml:lang="la" type="auto">Nam pro tua prudentia non potes ignorare, quantam non dico voluptatem, sed etiam utilitatem capimus e longinqua et diuturna peregrinatione.</s>
					<s n="13" xml:lang="la" type="auto">Sed haec tota est sita in vestro arbitrio, cui lubens acquiescam.</s>
				</p>
				<p>
					<s n="14" xml:lang="la" type="auto">Vale cum tua familia, cum d. <persName>Pellicano</persName>, d. <persName>Theodoro</persName><note xml:id="fn6" type="footnote" n="6"><persName>Theodor Bibliander</persName>.</note>, d. Ammanio et reliquis omnibus dominis et praeceptoribus meis.</s>
					<s n="15" xml:lang="la" type="auto">1540, 18. aprilis, <placeName>Aureliae</placeName>.</s>
				</p>
				<p>
					<s n="16" xml:lang="la" type="auto"><persName>Otho Werdmüllerus</persName> tibi deditissimus.</s>
				</p>
				<p>
					<note type="address">[Adresse auf der Rückseite:]</note>
					<s n="17" xml:lang="la" type="auto">Clarissimo viro domino Heinrico Bullingero, patri suo in perpetuum colendo.</s>
					<s n="18" xml:lang="de" type="auto">Zurich.</s>
				</p>
			</div>
		</body>
	</text>
</TEI>
