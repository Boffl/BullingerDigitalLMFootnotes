<TEI xmlns="http://www.tei-c.org/ns/1.0" xml:id="file10558" type="Brief" source="HBBW" n="522">
	<teiHeader xml:lang="de">
		<fileDesc>
			<titleStmt>
				<title subtype="file">Johannes Wagner / Balingen AN Heinrich Bullinger, 5. Februar 1535</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="de">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratiam et pacem a domino nostro Jesu Christo etc.</s>
				</p>
				<p>
					<s n="2" xml:lang="de" type="auto">Hertzlieber Meyster Heinrich, nachdem ich mitt üch hett verlassen, ich wett üch und minen lieben herren und bruͤdern von stund ann verschriben hon, wie es umb mich stend, ist kein andere ursach gsin den die, das ich kein bottschafft hon kann<note xml:id="fn4" type="footnote" n="4">gehabt habe.</note> etc.</s>
				</p>
				<p>
					<s n="3" xml:lang="de" type="auto">Demnach so ist Thomas Hoffman<note xml:id="fn5" type="footnote" n="5"><persName>Thomas Hofmann</persName> war auf der Suche nach einem Pfarramt im Herzogtum <placeName>Württemberg</placeName> (vgl. <bibl>HBBW IV</bibl> <ref target="file10503">[Nr. 468]</ref>, S. 386, Anm. 40, und unten <ref target="file10566">Nr. 530</ref>, 2-4).</note>, predicant zuͦ Eyttwyl inn Ecker pfarr<note xml:id="fn6" type="footnote" n="6"><placeName>Oetwil am See</placeName> (Kt. Zürich) war eine Filiale der Pfarrei <placeName>Egg</placeName> bei Zürich (vgl. Pfarrerbuch 65).</note>, zuͦ mir kummen uff mitwoch nach der liechmess<note xml:id="fn7" type="footnote" n="7">3. Februar 1535.</note> und mir gesagt, wie by üch die gemein red wöre oder sy, das ich von minen herren und mitbürgern von <placeName>Balingen</placeName> vertriwen wöre, und mich beriefft fhur ein ersamen wysen radt und mich gefraget, wa ich hötti studiert, eb ich meyster oder baccalarius alder<pb type="edition" next="86"/> sust ein gradum hötti.</s>
					<s n="4" xml:lang="de" type="auto">Deßglichen red er zuͦ mir, ich hötti zuͦm aller ersten von der mesß und bildern prediget.</s>
					<s n="5" xml:lang="de" type="auto">Ouch wer ich der gsin, der am ersamen wysen radt nitt hött kinden antwürtt gen.</s>
					<s n="6" xml:lang="de" type="auto">Darzuͦ sag ich das und warheit<note xml:id="fn12" type="footnote" n="12">und zwar die Wahrheit.</note>, wer das uff mich geredt hat, der thuͦtt minen herren von <placeName>Balingen</placeName> und mir unrecht, und arfindt sich mit keim frummen, ersamen mann.</s>
					<s n="7" xml:lang="de" type="auto">Deß ir, Meyster Heinrich, auch lieben bruͤdern, trurichkeit<note xml:id="fn14" type="footnote" n="14">Kummer, Sorge.</note> hand gehäptt von minet wegen, ist mir leid von hertzen.</s>
					<s n="8" xml:lang="de" type="auto">Die erst predig, die ich thon hon, ist die gsin: was glouben ich wöre, die ander von der ee; dan ich muͦst ein ee zemen gen<note xml:id="fn15" type="footnote" n="15">ein Paar trauen.</note>, die hätt woll ein monet min<note xml:id="fn17" type="footnote" n="17">meiner, [auf mich].</note> gewartett etc.</s>
					<s n="9" xml:lang="de" type="auto">Den Meyster <persName>Ambrosi Blaurer</persName> hätt mir und minem predicanten, herr <persName>Martin von Liberdingen</persName> uß dem Thurgouw, trilich und ernstlich anpfollen, das wir fhür und fhür von der rechten christelichen gottselikeit lartind.</s>
					<s n="10" xml:lang="de" type="auto">Das thond auch mir trilich, so wyt gott hilff und gnad gibtt.</s>
					<s n="11" xml:lang="de" type="auto">Hertzlieben vätter und bruͤder, wöllends auch mit der hilff gottes fhurhin thon.</s>
					<s n="12" xml:lang="de" type="auto">Daran sond ir kein zwyffel hon.</s>
				</p>
				<p>
					<s n="13" xml:lang="de" type="auto">Das aber von mir ein sömlich geschrey ist ußgangen, ist mir nit seltzam.</s>
					<s n="14" xml:lang="de" type="auto">Ir wyssend, lieben bruͤderen, das der satan nit rubatt.</s>
					<s n="15" xml:lang="de" type="manual">Er ist unmisig.</s>
					<s n="16" xml:lang="de" type="manual">Er muͦß harr lon.</s>
					<s n="17" xml:lang="de" type="auto">Es ist ein stärckerer da, dan er ist.</s>
					<s n="18" xml:lang="de" type="auto">Sin rich bricht von tag zu tag und muͦß brechen mit der hilff gottes.</s>
					<s n="19" xml:lang="de" type="auto">Das wöllend ir also mercken: Es ist ein predicant woll 34 jar zuͦ <placeName>Balingen</placeName> gsin, mit namen Meyster Conrat N.<note xml:id="fn28" type="footnote" n="28"><persName>Konrad Gößlinger</persName>, Pfarrer oder Kaplan in <placeName>Balingen</placeName> (vgl. Der Landkreis <placeName>Balingen</placeName>. Amtliche Kreisbeschreibung, Bd. II, [<placeName>Balingen</placeName>] 1961. - Die Stadt- und Landkreise in Baden-Württemberg, S. 36).</note>, der ist ein mall, 2, 3 zu uns<note xml:id="fn29" type="footnote" n="29">zu <persName>Wagner</persName> und <persName>Martin Decker</persName>.</note> inn pfarrhoff kummen und mit uns früntlich<pb type="scan" next="||68v."/> und trilich geredt, und warlich wir mit aller zucht und ersamkeit mit im, vom basthuͦm, vom evangelio und von der ee, des glichen von sacramenten, und inn mit göttlichem wort da hin bracht, das er uns fry usser hat gesagt, es sygi die warheit, und in sunderheit von der heyligen ee, den Petrus und Paulus, auch Barnabas, habend nit huͦren mit innen umher gefuͤrt, sonder eewyber, 1.</s>
				</p>
				<p>
					<s n="20" xml:lang="la" type="auto"><pb type="edition" next="87"/>Corin. 9[5. 6].</s>
					<s n="21" xml:lang="de" type="auto">Er sägt auch uns fry usser hetter und clar, das evangelium gottes wöri die recht lerr, die sy und wir alle zit söltind hon gelert etc.</s>
					<s n="22" xml:lang="de" type="auto">Darumb, hertzlieben bruͤdern, sehend zuͦ, wie unser gott ein gott syge.</s>
					<s n="23" xml:lang="de" type="auto">Disser man hat mich und üch und uns all so ybel gescholten, das ichs üch nit kan zuͦschriben, namlich kertzer, falsch propheten, redlifierer, umbloffend lütt im land wie die wurstbuͦben.</s>
					<s n="24" xml:lang="de" type="auto">Darzuͦ wöll er uns beschweren, das wir nit kindend reden etc.; und stat aber yetzt der handel so woll.</s>
					<s n="25" xml:lang="de" type="auto">O du min gott und schöpffer, du bist allein, ders hertz arlichtad und anzindtz<note xml:id="fn37" type="footnote" n="37">erleuchtet und entzündet.</note>.</s>
				</p>
				<p>
					<s n="26" xml:lang="de" type="auto">Der anderen pfaffen halb<note xml:id="fn38" type="footnote" n="38">Die eine Hälfte der Pfarrer (vgl. unten Anm. 43).</note> ist nit.</s>
					<s n="27" xml:lang="de" type="auto">Sy wyssend und kindend nit dan<note xml:id="fn40" type="footnote" n="40">nichts als.</note> den requiem singen, spilen, huͦren, suffen, schweren, im brettspilen ligen.</s>
					<s n="28" xml:lang="de" type="auto">Doch es muß innen bald abgestrickt werden, den balischen pfaffen<note xml:id="fn42" type="footnote" n="42">Baalspriester; vielleicht Wortspiel mit: Balingische Pfarrer.</note>.</s>
					<s n="29" xml:lang="de" type="manual">Der anderen pfaffen und pfarraren halb<note xml:id="fn43" type="footnote" n="43">Die andere Hälfte der Pfarrer (vgl. oben Anm. 38).</note> kummend am sontag zuͦ der nachpredig, lossend ernstlich, wend auch dran.</s>
					<s n="30" xml:lang="de" type="auto">Es ist aber <foreign xml:lang="la">unum oportet:</foreign> Waß im fürstenthuom<note xml:id="fn47" type="footnote" n="47">im Herzogtum <placeName>Württemberg</placeName>.</note> ist, das muͦß evangelium gottes verkinden oder ab der pfrundt zihen.</s>
					<s n="31" xml:lang="de" type="auto">Das thond auch vyl etc.</s>
				</p>
				<p>
					<s n="32" xml:lang="de" type="auto">Des kilchgangs halb zuͦ<placeName>Balingen</placeName> stat es woll.</s>
					<s n="33" xml:lang="de" type="auto">Der gemein man wyll woll, ist yfferich zum wort gottes.</s>
					<s n="34" xml:lang="de" type="auto">Die wyber auch, wiewoll ettliche wyber ybel zuͦfriden mit uns sind.</s>
					<s n="35" xml:lang="de" type="auto">Ich acht uff min eyd<note xml:id="fn49" type="footnote" n="49">Ich glaube bestimmt, ich könnte beschwören.</note>, die messpfaffen rüwend sy, dan ettlich wend anweg.</s>
					<s n="36" xml:lang="de" type="auto">Sust stat es woll.</s>
					<s n="37" xml:lang="de" type="auto">Der gewaldt wott zuͦm ersten ouch nit tran.</s>
					<s n="38" xml:lang="de" type="auto">Aber yetzt stat es woll.</s>
					<s n="39" xml:lang="de" type="auto">Dan wir lussend<note xml:id="fn53" type="footnote" n="53">ließen.</note> ein radt samla und retdend mit inn, der gemein mann luͦgidi nun uff sy, darzuͦ so höttind sin dem fursten ein eyd thon, im korsam zuͦ sin.</s>
					<s n="40" xml:lang="de" type="auto">Es schmacht innen zwar nit woll.</s>
					<s n="41" xml:lang="de" type="auto">Ich redts aber nit destminder zuͦ inn, der fürst hött ouch unserthalb und mit syner eygnan hand underschriben, das man unß kein leyd thuͤgi, by verlyrung syner gnaden, dem obervogt.</s>
				</p>
				<p>
					<s n="42" xml:lang="de" type="auto"><pb type="edition" next="88"/>Fhur hin so ist mir vom eym predicanten ein schmutz worden.</s>
					<s n="43" xml:lang="de" type="auto">Der soll uß miner g[nedigen] herren von Zurich beidt syn, und sol geredt hon zuͦ der Kronnen zu <placeName>Balingen</placeName>, wie ich nit kindi, ist woll war<note xml:id="fn62" type="footnote" n="62">Daß ich nichts kann, ist wohl wahr.</note>.</s>
					<s n="44" xml:lang="de" type="auto">Darzuͦ sygi kein pfarr mit mir versehen,<pb type="scan" next="||69r."/> das der gemein man ein schühen ab mir hatt geheptt, und nit unbillich<note xml:id="fn64" type="footnote" n="64">nicht zu unrecht.</note>, wen mann allso vonn eym sagt.</s>
					<s n="45" xml:lang="de" type="auto">Aber ein ersamer, wyser radt und ein frumme gemein zuͦ <placeName>Balingen</placeName> hörd nun woll, was mein lerr ist; die nit min ist, sonders gottes, Jo. 7[16].</s>
					<s n="46" xml:lang="de" type="auto">Ich acht nach allem handel, wie man mir hat anzeygt die person, es syg herr <persName>Caspar von Muͦr</persName>, der frumm man; dan die anzeygung ist, es sygi ein hübschi person, groß und wollredend.</s>
					<s n="47" xml:lang="de" type="auto">Wer gern zuͦ <placeName>Balingen</placeName> pfarrar worden, wie man dan wir gesagt hatt.</s>
					<s n="48" xml:lang="de" type="auto">Ist ers nun, das ich doch im nit vertruwb, so han ichs umb inn nye verdienat und wyls in got wyll noch umb kein frummen christelichen bruͦder und kein frummen man verdienen.</s>
					<s n="49" xml:lang="de" type="auto">Er sötte billich vor zuͦ im selber gesagt hon: "Artzat, heyll dich selbs" Luce 4[23]<note xml:id="fn71" type="footnote" n="71">im Sinne von: vor der eigenen Tür kehren (vgl. <bibl>Wander</bibl> I 151), in Anspielung auf den Lebenswandel und den wenig rühmlichen Abgang von <persName>Kaspar Franz</persName> in Zürich (vgl. oben Anm. 68). Vgl. auch Adagia, 4, 4, 32 (<bibl>LB</bibl> II 1032).</note>.</s>
					<s n="50" xml:lang="de" type="manual">Aber wir sind so armetsölich lütt, wir achtend keinner ergernus, so ist kein christeliche liebe inn uns<note xml:id="fn73" type="footnote" n="73">reagieren wir auf irgendeine Beleidigung, dann geht uns alle christliche Liebe ab.</note>.</s>
					<s n="51" xml:lang="de" type="auto">Des wir billich<pb type="edition" next="89"/> von gott sand gestrafft werden etc.</s>
					<s n="52" xml:lang="de" type="auto">Deß wyll ich üch, hertzlieben bruͦdern, zuͦschriben hon on allen nyd und haß, wie man doch mit mir armen man umbgatt on alle warheit.</s>
					<s n="53" xml:lang="de" type="auto">Gott habi lob und eer in die ewigkeit.</s>
				</p>
				<p>
					<s n="54" xml:lang="de" type="auto">Das ist nun, hertzlieber Meyster Heinrich, auch bruͤdern, der handel, den ich zuͦ üch hon wöllen schriben, damit das ir wyssdind, wie es umb mich stönde und ir uss dem arckwonn kemmind.</s>
					<s n="55" xml:lang="de" type="auto">Dan ich hon kein zwyffel, wen es mir ybel sötti gon, ir höttind ein hertzleid und truren mit mir, warlich als ich uwerthalb auch wett hon.</s>
					<s n="56" xml:lang="de" type="auto">Das sand ir mir gwyß glouwen und vertruwen.</s>
					<s n="57" xml:lang="de" type="auto">Dan mir alle zugt und err ist in miner gnedigen herren von Zurich biedt geschehen.</s>
					<s n="58" xml:lang="de" type="auto">Deß ich nymmermer wyll vergessen zuͦ guͦttem, auch die mynen<note xml:id="fn78" type="footnote" n="78">Über <persName>Wagners</persName> Familienverhältnisse ist nichts bekannt.</note>, wylls gott der herr.</s>
				</p>
				<p>
					<s n="59" xml:lang="de" type="auto">Ir wöllend auch, Meyster Heinrich, eyner ersamen pfarr zuͦ <placeName>Pfeffikan</placeName><note xml:id="fn79" type="footnote" n="79"><placeName>Pfäffikon (Kt. Zürich)</placeName>.</note> trilich zuͦ ston, deren ich ettlich jar diener im herren byn gsin<note xml:id="fn81" type="footnote" n="81">von 1523 bis zu seinem Weggang nach <placeName>Balingen</placeName> (vgl. <bibl>HBBW IV</bibl> <ref target="file10487">[Nr. 452]</ref>, S. 342, Anm. 15).</note>, das sy trilich und woll gelert wördi.</s>
					<s n="60" xml:lang="de" type="auto">Des ich kein zwyffel hon.</s>
					<s n="61" xml:lang="de" type="auto">Dan wir guͦts by innen geschehen ist.</s>
				</p>
				<p>
					<s n="62" xml:lang="de" type="auto">Ich bin auch des wyllens, so frid beliebt, ich wöll uff den nesten synodum<note xml:id="fn83" type="footnote" n="83">Die Zürcher Frühjahrssynode fand am 27. April 1535 statt. Ob <persName>Wagner</persName> wirklich anwesend war, geht aus dem Synodalprotokoll (Zürich SIA, E III, 193-195) nicht hervor.</note> zuͦ üch kummen, ists der wyll gottes, in dem aller gwalt stat.</s>
				</p>
				<p>
					<s n="63" xml:lang="de" type="auto">Darumb bit ich üch, Meyster Heinrich, ir wöllend wir wyderumb schriben, wie es umb üch stond und mine bruͦder allenthalb, so es mag syn<note xml:id="fn84" type="footnote" n="84">Ein Schreiben Bullingers an <persName>Johannes Wagner</persName> ist nicht erhalten.</note>.</s>
				</p>
				<p>
					<s n="64" xml:lang="de" type="auto">Nit mer, dan gott der herr wöll uch trilich beschischen und schuͦrman<note xml:id="fn85" type="footnote" n="85">beschützen und schirmen.</note> mit syner göttlichen gnad, und unß alle.</s>
					<s n="65" xml:lang="de" type="auto">Amen.</s>
					<s n="66" xml:lang="de" type="auto">Gaben an sant Agatha tag im 1535. jar.</s>
				</p>
				<p>
					<s n="67" xml:lang="de" type="auto"><persName>Hans Wagnar</persName>, pfarrar zuͦ</s>
				</p>
				<p>
					<s n="68" xml:lang="de" type="auto"><placeName>Balingen</placeName>, uwer wylliger diener und bruͦder allzit.</s>
				</p>
				<p>
					<s n="69" xml:lang="de" type="auto"><pb type="edition" next="90"/><pb type="scan" next="||69v."/>Gryssend mir, Meyster Heinrich, üwer hußfrowen<note xml:id="fn86" type="footnote" n="86">Bullingers Ehefrau <persName>Anna, geb. Adlischwyler</persName>.</note>, kind<note xml:id="fn87" type="footnote" n="87">Anna (geb. 1530), Margaretha (1531), Elisabeth (1532) und Heinrich (1534); vgl. <bibl>Pestalozzi</bibl> 314.</note> und muͦtter<note xml:id="fn88" type="footnote" n="88">Bullingers Mutter <persName>Anna, geb. Wiederkehr</persName>.</note> zuͦ tusent mal.</s>
					<s n="70" xml:lang="de" type="auto">Ouch Meyster Löwen<note xml:id="fn89" type="footnote" n="89"><persName ref="p6796">Leo Jud</persName>.</note>, Bellicanum<note xml:id="fn90" type="footnote" n="90"><persName>Konrad Pellikan</persName>.</note>, Theodorum<note xml:id="fn91" type="footnote" n="91"><persName>Theodor Bibliander</persName>.</note>, Meyster Erasmum<note xml:id="fn92" type="footnote" n="92"><persName>Erasmus Schmid</persName>.</note> und andere lieben herren und bruͤder früntlich und trilich.</s>
				</p>
				<p>
					<s n="71" xml:lang="de" type="auto">Ouch min hertzlieben herren von <placeName>Kyburg</placeName><note xml:id="fn93" type="footnote" n="93"><persName>Hans Rudolf Lavater</persName>, zu dieser Zeit Landvogt auf der <placeName>Kyburg</placeName> (vgl. <bibl>Stucki</bibl> 138f).</note>, der mir vyl guͦts hät thon, und sin eeliche frowen<note xml:id="fn94" type="footnote" n="94"><persName>Anna, geb. Röichli</persName>.</note>, syne kindt gryssend mir trilich und fruntlich.</s>
					<s n="72" xml:lang="de" type="manual">Und wen er wöll in surbrunnen<note xml:id="fn96" type="footnote" n="96">Die Heilquelle (Sauerbrunnen) zu <placeName>Göppingen (Baden-Württemberg)</placeName>; vgl. <hi>Bossert,</hi> Aus den ersten Tagen, aaO, S. 87.</note>, so ists der aller nest durch <placeName>Balingen</placeName>.</s>
					<s n="73" xml:lang="de" type="auto">Kumpt er nun gen <placeName>Balingen</placeName>, so wyl ich im wyls gott err anthon etc.</s>
				</p>
				<p>
					<s n="74" xml:lang="de" type="auto">Ich bit uch, Meyster Heinrich, ir wöllend an minem schlechden<note xml:id="fn98" type="footnote" n="98">einfachen, kunstlosen.</note> schriben kein unwyllen hon.</s>
					<s n="75" xml:lang="de" type="auto">Ich sott üch latin hon schriben, so furcht ich, ich hetti ettwan den Priscianum<note xml:id="fn101" type="footnote" n="101"><persName>Priscianus</persName>, ca. 6. Jh. n. Chr., von <placeName>Caesarea (Mauretanien)</placeName>, war lateinischer Grammatiker und lehrte in <placeName>Konstantinopel</placeName>. Sein Hauptwerk "De institutione grammatica" wurde im Mittelalter zum Standard-Lehrbuch für den Latein-Unterricht von Fortgeschrittenen. - Lit.: <bibl>LAW</bibl> 2437 (dort weitere Lit.).</note> an ein or gschlagen<note xml:id="fn102" type="footnote" n="102">im Sinne von: den <persName>Priscianus</persName> beleidigt (vgl. <bibl>Wander</bibl> III 1130).</note>.</s>
				</p>
				<p>
					<s n="76" xml:lang="de" type="auto">Sagend uwer frowen und der muͦtter, ich wöll ir nit vergessen des flaisch halb<note xml:id="fn103" type="footnote" n="103">Darüber ist nichts bekannt.</note> etc.</s>
				</p>
				<p>
					<note type="address">[Adresse darunter:]</note>
					<s n="77" xml:lang="la" type="auto">Perdocto et erudito M. Heinrico Bullingero, divini verbi concionatori Tyguri, fratri meo in primis amando etc.</s>
				</p>
			</div>
		</body>
	</text>
</TEI>
