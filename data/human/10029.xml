<TEI xmlns="http://www.tei-c.org/ns/1.0" xml:id="file10029" type="Brief" source="HBBW" n="8">
	<teiHeader xml:lang="de">
		<fileDesc>
			<titleStmt>
				<title subtype="file">Leo Jud / Zürich AN Heinrich Bullinger, 20. April 1525</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich ZB</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratia et pax a deo patre per Christum.</s>
				</p>
				<p>
					<s n="2" xml:lang="la" type="auto">Quę de pane eucharistię contra Bartholomeum scripsisti, frater charissime, placent, sed vereor, ne oleum et laborem perdideris<note xml:id="fn3" type="footnote" n="3">Vgl. Adagia, 1, 4, 62 (<bibl>LB</bibl> II 171 E-F).</note>.</s>
					<s n="3" xml:lang="la" type="auto">Nam nisi crediderint, non intelligent, surdisque narras fabulam<note xml:id="fn5" type="footnote" n="5">Vgl. Adagia, 1, 4, 87 (<bibl>LB</bibl> II 178 C-E).</note>; si crederent, nihil opus pluribus argumentis.</s>
					<s n="4" xml:lang="la" type="auto">Orandus est deus, ut mentes eorum excitet, ut tenebras illuminet<note xml:id="fn6" type="footnote" n="6">Vgl. 2 Sam 22,29 u. a.</note>, ut intus trahat<note xml:id="fn7" type="footnote" n="7">Vgl. Joh 6,44.</note>.</s>
					<s n="5" xml:lang="la" type="auto">Et nos aliquando tenebre eramus, nunc autem ipsius gratia lux [Eph 5,8], «qui operatur omnia in omnibus» [1 Kor 12,6].</s>
					<s n="6" xml:lang="la" type="auto">Quare te rogo, ut quedam verba, quibus acerbius in fratrem invehere videri posses malis, in mitiora mutare velis, non quod tales iisce verbis digni non sint, sed quod nos alia decent, nisi cum deploratissimis impiissimisque tibi negocium siet.</s>
					<s n="7" xml:lang="la" type="auto">«Calamum confractum non confregit» Christus, «linum fumigans non extinxit» [Jes 42,3], quem imitari hac in re velis.</s>
					<s n="8" xml:lang="la" type="auto">Et sunt, qui duci, non cogi volunt.</s>
					<s n="9" xml:lang="la" type="auto">Ceterum dum corpus a divinitate separas, dum traditum sit, cave, ne adversarius secus, quam tu velis, intelligat et ex verbis tuis caput tuum petat.</s>
					<s n="10" xml:lang="la" type="auto">Ego enim non intelligo, quomodo divina natura corpus, quod semel adsumpserat, reliquerit, neque tamen dubito solum corpus passum esse, non divinitatem.</s>
					<s n="11" xml:lang="la" type="auto">Sed hoc quid contra eum,<pb type="edition" next="76"/> qui corpus divinitati unitum adorandum contendit?</s>
					<s n="12" xml:lang="la" type="auto">Haec scribo, non ut eorum partes adiuvem, sed quod periculum esse videam, ne is, qui cum iisce hominibus argutiis rem tentet, argutiis, quibus ipsi maxime nituntur, referiatur.</s>
				</p>
				<p>
					<s n="13" xml:lang="la" type="auto">Ego nunquam me iisce Syrtibus<note xml:id="fn10" type="footnote" n="10">Die Syrten waren im Altertum für ihre gefährlichen Untiefen bekannt.</note> crederem neque unquam donarem hic esse corpus, cum «caro nihil prosit» [Joh 6,63] et figurata sit locutio: «hoc est corpus meum» [1 Kor 11,24], id est «hoc significat, figurat corpus meum»; nam id sacris litteris alienum non est.</s>
					<s n="14" xml:lang="la" type="auto">Sed fortissimus locus ad hoc firmandum habetur Exod. 12 [11]: «Est enim phase domini, id est transitus».</s>
					<s n="15" xml:lang="la" type="auto">Vides hic «est» pro «significat» positum esse, nam dominus adhuc non transierat, sed sequenti nocte transiturus erat.</s>
					<s n="16" xml:lang="la" type="auto">Et agnus non erat phase, sed significabat phase.</s>
					<s n="17" xml:lang="la" type="auto">Sic Christus adhuc nondum erat traditus, sed sequenti nocte tradebatur [1 Kor 11,23], cuius hic panis memoriale et mn[em]osynon erat, nec erat corpus, sed significabat corpus passurum.</s>
				</p>
				<p>
					<s n="18" xml:lang="la" type="auto">«Schaha»<note xml:id="fn12" type="footnote" n="12">hebrew = anbeten, sich in Anbetung niederwerfen.</note>: Hebreis «adorare» significat genu flectere aut caput, procidere in terram<note xml:id="fn13" type="footnote" n="13">Siehe bes. Gen 24,26; Ex 20,5; 34,8; Hi 1,20.</note>.</s>
					<s n="19" xml:lang="la" type="auto">Ne te torqueas, obtundo te ineptus meis, sed tu boni consule, frater in Christo charissime, in quo perpetuo valeas.</s>
				</p>
				<p>
					<s n="20" xml:lang="la" type="auto">Ex Tiguro, 20. aprilis 1525.</s>
				</p>
				<p>
					<s n="21" xml:lang="la" type="auto"><persName ref="p2305">Leo Jud</persName> tuus.</s>
				</p>
				<p>
					<note type="address">[Adresse auf der Rückseite:]</note>
					<s n="22" xml:lang="la" type="auto">Henrich[o Bullingero].</s>
				</p>
			</div>
		</body>
	</text>
</TEI>
