<TEI xmlns="http://www.tei-c.org/ns/1.0" xml:id="file13053" type="Brief" source="HBBW" n="3004">
	<teiHeader xml:lang="de">
		<fileDesc>
			<titleStmt>
				<title subtype="file">Heinrich Bullinger / Zürich AN Leonhard Serin (Soerinus), 30. August 1547</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Basel UB</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Redditae sunt mihi literae tuae 4. augusti datae.<note xml:id="fn1" type="footnote" n="1">Brief <ref target="file13028">Nr. 2979</ref>.</note></s>
					<s n="3" xml:lang="la" type="auto">In iis quereris et accusas meam ignaviam meumque in non scribendis literis diuturnum silentium.</s>
					<s n="4" xml:lang="la" type="auto">Ego vero, mi Leonharde, semel et iterum scripsi,<note xml:id="fn3" type="footnote" n="3">Nicht erhaltene Briefe.</note> quas te non accepisse ex tuis facile colligo!</s>
					<s n="5" xml:lang="la" type="auto">Cessavi ergo ab officio scribendi.</s>
					<s n="6" xml:lang="la" type="auto">Suspicatus enim sum in hisce turbis intercipi et resignari literas.</s>
					<s n="7" xml:lang="la" type="auto">Caeterum non est, quod tibi et rebus tuis metuas.</s>
					<s n="8" xml:lang="la" type="auto">Nihil deprehensum est ab illis, qui literas resignarunt, quod tibi fraudi esse possit.</s>
					<s n="9" xml:lang="la" type="auto">Praeterea metuebam, ne invidiam tibi conflarem et hostes tibi pararem, si pergerem scribere tuae humanitati.</s>
					<s n="10" xml:lang="la" type="auto">Nosti enim, quam sit odiosum nomen meum apud plerosque.</s>
					<s n="11" xml:lang="la" type="auto">Proinde, ne incommodarem tibi, qui prodesse non possum, nihil porro scripsi.</s>
					<s n="12" xml:lang="la" type="auto">Iam, quia intelligo tibi non ingratas neque perniciosas esse meas, paucula ad tuas respondeo.</s>
				</p>
			</div>
			<div xml:id="div2" corresp="regest2">
				<p>
					<s n="13" xml:lang="la" type="auto">Nunquam probavi varietatem illam doctrinae et rituum in ecclesia.<note xml:id="fn5" type="footnote" n="5">Im Folgenden bezieht sich Bullinger auf <ref target="file13028">Nr. 2979</ref>,<ptr target="qvzl17245-2" type="qv"/>.</note></s>
					<s n="14" xml:lang="la" type="auto">Neque vulgarem id nobis apud adversarios invidiam (et commeritam quidem!) peperit.</s>
					<s n="15" xml:lang="la" type="auto">Quoties enim a quibusdam mutata est doctrina de coena domini!</s>
					<s n="16" xml:lang="la" type="auto">Quoties mutati sunt ritus!</s>
					<s n="17" xml:lang="la" type="auto">Ideo adversarii clamant nihil apud illos<note xml:id="fn7" type="footnote" n="7">den Protestanten.</note> vel firmi esse vel comperti.</s>
					<s n="18" xml:lang="la" type="auto">Probo itaque institutum tuum, qui in agnita veritate co-<pb type="edition" next="450"/>gitas perseverare et non in diem mutare et verba et ritus.</s>
					<s n="19" xml:lang="la" type="auto">Non enim eam vanitatem et inconstantiam didicimus ex evangelio!</s>
					<s n="20" xml:lang="la" type="auto"><persName>Paulus</persName>, multos post annos ab ascensione domini scribens ad <placeName>Corinthios</placeName> epistolam: „Ego,“ inquit, „tradidi vobis, quod accepi a domino“, etc.<note xml:id="fn8" type="footnote" n="8">1Kor 11, 23; 15, 3.</note></s>
				</p>
			</div>
			<div xml:id="div3" corresp="regest3">
				<p>
					<s n="21" xml:lang="la" type="auto">Quaeris deinde, num apud nos tollerabile iudicetur, ut aegris deferatur coena?<note xml:id="fn9" type="footnote" n="9">Bezug auf <ref target="file13028">Nr. 2979</ref>,<ptr target="qvzl17245-3" type="qv"/>.</note></s>
					<s n="22" xml:lang="la" type="auto">Non sane receptum id est apud nos, neque tolleratur!</s>
					<s n="23" xml:lang="la" type="auto">Recensemus enim inter abusus coenae deportationem ad infirmos.</s>
					<s n="24" xml:lang="la" type="auto"><persName>Paulus</persName> enim ex traditione domini vult coenam celebrari non in angulis, sed in frequenti coetu.<note xml:id="fn10" type="footnote" n="10">1Kor 11, 33.</note></s>
					<s n="25" xml:lang="la" type="auto">Neque coena apud veteres delata est ad infirmos.</s>
					<s n="26" xml:lang="la" type="auto">Debemus eum ritum Antichristo papae Romano, cum quo nihil commune volumus habere.</s>
					<s n="27" xml:lang="la" type="auto">Satis est nobis, si Christi domini et vere summi pontificis nostri traditionem sequuti conveniamus in templo aut in coetu publico et ibi celebremus, quod ille nobis celebrandum tradidit.</s>
					<s n="28" xml:lang="la" type="auto">Non vacat argumenta huc reponere<pb type="scan" next="27v."/>, quae hac in sententia nos retinent.</s>
					<s n="29" xml:lang="la" type="auto">Satis fuerit tibi simplex domini traditio et observatio veteris ecclesiae.</s>
				</p>
			</div>
			<div xml:id="div4" corresp="regest4">
				<p>
					<s n="30" xml:lang="la" type="auto">Precaris, ut dominus omnia hostium nostrorum consilia mutet.<note xml:id="fn13" type="footnote" n="13">Bezug auf <ref target="file13028">Nr. 2979</ref>,<ptr target="qvzl17245-4" type="qv"/>.</note></s>
					<s n="31" xml:lang="la" type="auto">Ego vero video nos esse peccatores, quemadmodum fuistis et estis vos; at visitavit dominus iniquitates nostras.<note xml:id="fn14" type="footnote" n="14">Bei der Niederlage der Zürcher in der Schlacht bei <placeName>Kappel</placeName> (11. Oktober 1531).</note></s>
					<s n="32" xml:lang="la" type="auto">Fieri ergo potest, ut et vestras visitet.</s>
					<s n="33" xml:lang="la" type="auto">Quis autem resistet fortissimo et iustissimo iudici?</s>
					<s n="34" xml:lang="la" type="auto">Speramus tamen in misericordia eius, qui neque preces nostros neque nos deseruit.</s>
					<s n="35" xml:lang="la" type="auto">Conabimur modis omnibus, ne illi, qui nobis male volunt, iustas debellandi nos occasiones habeant.</s>
					<s n="36" xml:lang="la" type="auto">Quod si omnino nobiscum certare et ex innata invidia nos et nostram a deo acceptam libertatem opprimere voluerint, invocato dei auxilio ita, ut fortes decet, nos geremus.</s>
					<s n="37" xml:lang="la" type="auto">Malumus in acie cadere fortiter quam serviliter et turpiter subiacere libidini impii militis.</s>
					<s n="38" xml:lang="la" type="auto">Si vero non facta nobis fuerit pugnandi facultas et hostis mora et sumptibus nos delassare et in potestatem redigere voluerit, sentiet deo dante populum frugalem et qui minimo inter montes vivere possit!</s>
					<s n="39" xml:lang="la" type="auto">Maiores ille sumptus facere cogetur minusque ferendo erit, quam nos, qui assuevimus fere laboribus.</s>
					<s n="40" xml:lang="la" type="auto">Sentiet intollerabiles incursiones, ut tandem cogatur conducibilius esse aperto nobiscum Marte confligere.</s>
					<s n="41" xml:lang="la" type="auto">Quod, ubi factum fuerit, speramus dominum pugnaturum pro nobis.</s>
					<s n="42" xml:lang="la" type="auto">Nulla nobis, deo gratia, earum rerum deest, quae ad bellum etiam diuturnum pertinet.</s>
					<s n="43" xml:lang="la" type="auto">Summa est inter Helvetios omnes concordia!<note xml:id="fn20" type="footnote" n="20">Siehe dazu die Verweise in <ref target="file13010">Nr. 2961</ref>, <ptr target="qvfn17226-2" type="qv"/>.</note></s>
					<s n="44" xml:lang="la" type="auto">Nam cuiuscumque religionis simus, consentimus tamen in hoc omnes: <pb type="edition" next="451"/> Ex deo esse victoriam; illum iuvare poenitentes et invocantes nomen eius!</s>
					<s n="45" xml:lang="la" type="auto">Consentimus in hoc omnes, quod extrema omnes pro patria perpeti volumus!</s>
					<s n="46" xml:lang="la" type="auto">Obtruncabuntur et confossi concident, quicumque in periculo imminente adversas partes sequi velle videbuntur.</s>
					<s n="47" xml:lang="la" type="auto">Caeterum utcumque parati simus et vigilemus, non tamen putamus caesarem<note xml:id="fn22" type="footnote" n="22"><persName>Karl V.</persName></note> quicquam contra nos hostiliter tentaturum.</s>
					<s n="48" xml:lang="la" type="auto">Habemus sigilla aquilae et fidem principis obstrictam sanctissime nihil illum Helvetiae <pb type="scan" next="28r."/> irrogaturum.</s>
					<s n="49" xml:lang="la" type="auto">Imo ambit ille<note xml:id="fn25" type="footnote" n="25">Gemeint ist <persName>Karl V.</persName> - Vgl. dazu <ref target="file13052">Nr. 3003</ref>,<ptr target="qvzl17270-2" type="qv"/>.</note> novum foedus.</s>
					<s n="50" xml:lang="la" type="auto">Novimus interim vigilandum esse perpetuo.</s>
				</p>
			</div>
			<div xml:id="div5" corresp="regest5">
				<p>
					<s n="51" xml:lang="la" type="auto">Ora tu cum omnibus piis pro ecclesia nostra!</s>
					<s n="52" xml:lang="la" type="auto">Vale.</s>
					<s n="53" xml:lang="la" type="auto">Tiguri, 30. augusti anno 1547.</s>
					<s n="54" xml:lang="la" type="auto">H. Bullingerus tuus.</s>
				</p>
			</div>
			<div xml:id="div6" corresp="regest6">
				<p>
					<s n="55" xml:lang="la" type="auto">Praestantissimum virum d. <persName ref="p5074">Martinum Frechtium</persName> et d. <persName>Ioannem Piscatorium</persName> ac symmistas reliquos amanter salutabis.</s>
					<s n="56" xml:lang="la" type="auto">Scimus, quae patiamini propter verbum Christi.</s>
					<s n="57" xml:lang="la" type="auto">Verum hic nihil aliud nobis promisit quam crucem.<note xml:id="fn28" type="footnote" n="28">Mt 10, 38; 16, 24 par.; Joh 16, 33.</note></s>
					<s n="58" xml:lang="la" type="auto">Este ergo fortes in pugna!</s>
					<s n="59" xml:lang="la" type="auto">Implorate eius auxilium!</s>
					<s n="60" xml:lang="la" type="auto">Contemnite praesentia, apprehendite futura!</s>
					<s n="61" xml:lang="la" type="auto">Momentanea sunt, quae in mundo sunt; aeterna sunt coelestia.</s>
					<s n="62" xml:lang="la" type="auto">Sed non opus est vobis consolatione, qui instituti estis ad consolandum totam Christi ecclesiam moerentem iam et plorantem.</s>
					<s n="63" xml:lang="la" type="auto">Dominus liberet nos a malo.<note xml:id="fn30" type="footnote" n="30">Mt 6, 13.</note><pb type="edition" next="452"/></s>
				</p>
				<p>
					<note>[Adresse auf der Rückseite:]</note>
					<s n="64" xml:lang="la" type="auto">Optimo viro d. Leonhardo Soerino, <placeName>Ulmensis</placeName> ecclesiae ministro fideli, fratri in domino colendo et charissimo suo.</s>
				</p>
			</div>
		</body>
	</text>
</TEI>
