<TEI xmlns="http://www.tei-c.org/ns/1.0" xml:id="file12069" type="Brief" source="CR" n="1402">
	<teiHeader xml:lang="de">
		<fileDesc>
			<titleStmt>
				<title subtype="file">s.n. / Neuenburg AN Evangelische Kirchen, 28. Oktober 1544</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Hactenus, non sine magno fructu, admonitione quadam et correctione fraterna inter se usi fuerant fratres, ut unusquisque plenius officium faceret, puriorque doctrina et incorrupti mores in ecclesia nostra locum haberent, et contrariis via occluderetur.</s>
					<s n="3" xml:lang="la" type="auto">Tandem vero, praeter omnium spem, quidam insurrexit qui totam actionem damnaret.</s>
					<s n="4" xml:lang="la" type="auto">Quamvis autem diu expectatum fuerit (quod soleant cum tempore hominum sententiae mutari, potissimum ubi unus omnibus reluctatur, et multi sint alii qui illum unum conentur lucrifacere), tamen hac via nihil adhuc profectum est.</s>
					<s n="5" xml:lang="la" type="auto">Quod etsi nobis plurimum dolet, hoc tamen non parum recreat quod ad sanctas ecclesias delatum sit judicium.</s>
					<s n="6" xml:lang="la" type="auto">Nos autem aequitate causae freti, nihil melius esse putavimus quam piis fratribus simpliciter proponere ejus actionis rationem, quam, ut credimus, neque contra verbum Domini, neque contra charitatem hactenus secuti sumus.</s>
					<s n="7" xml:lang="la" type="auto">In eo quod nobis objectum fuit, ipsi repugnanti liberum fecimus, ut in contrariam partem quod sibi videretur, adduceret.</s>
					<s n="8" xml:lang="la" type="auto">Itaque sua manu quaedam conscripsit, ex quibus, si ab ecclesiis, ut sperat, fuerint approbata, hunc nostrum corrigendi morem eversum iri sibi persuadet.</s>
				</p>
				<p>
					<s n="9" xml:lang="la" type="auto">Quamobrem, viri patres et fratres, vestrum erit, quantum studetis gloriae Domini, judicium sanctum de hac re facere: ut haec nostra consuetudo, si sanctam et piam judicatis, conservetur.</s>
					<s n="10" xml:lang="la" type="auto">Cuperemus ex iis qui nobis negocium facessunt, specimen aliquod videre, et inde meliora discere: non privari iis quibus sine gravi jactura carere non possumus.</s>
					<s n="11" xml:lang="la" type="auto">Valete nosque vestris adjuvate precibus.</s>
					<s n="12" xml:lang="la" type="auto">Neocomi, 28 octob. 1544.</s>
				</p>
				<p>
					<s n="13" xml:lang="la" type="auto">Censura ita peragitur: Censendus egredi jubetur.</s>
					<s n="14" xml:lang="la" type="auto">Quo egresso, petit Decanus a vicinis censendi, quid norint in fratre quod palam offendat ecclesiam, unde impediatur aedificatio ecclesiae et pastoris ministerium vilipendatur, tum propter ipsum, tum propter suos?</s>
					<s n="15" xml:lang="la" type="auto">Demum generatim ab aliis petitur, quid putent dignum cujus frater admoneatur?</s>
					<s n="16" xml:lang="la" type="auto">Ubi omnes suffragium tulerint, vocatur frater, et secundum conclusa per fratres, candide et amice admonetur, ut sancte officium faciat et ecclesiam aedificet.</s>
				</p>
			</div>
		</body>
	</text>
</TEI>
