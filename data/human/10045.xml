<TEI xmlns="http://www.tei-c.org/ns/1.0" xml:id="file10045" type="Brief" source="HBBW-1" n="20">
	<teiHeader xml:lang="de">
		<fileDesc>
			<titleStmt>
				<title subtype="file">[Heinrich Bullinger] / [Kappel am Albis] an Wolfgang Rüpplin (Joner), [Mai/Juni? 1526]</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich ZB</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto"><persName ref="p9709" cert="high">Volcatio Ionero</persName>, abbati et moecenati [!] dignissimo, gratia et pax multiplicetur.</s>
					<s n="2" xml:lang="la" type="auto">De loco Mathei 20 [1 ff] quae citra praeiuditium sentimus quaeque tu a nobis efflagitas, paucissimis sic accipe.</s>
				</p>
				<p>
					<s n="3" xml:lang="la" type="auto">Audierat Petrus apud homines non esse<pb type="scan" next="||106v."/> possibile ut quisquam salvus fieri possit <cit type="bible"><ref>[Mt 19,23ff]</ref></cit>, apud solum deum id plenissime collocatum depositumque esse, hoc est salutem non contingere ex hominum meritis, sed tantum ex gratia, munificentia et liberalitate dei.</s>
					<s n="4" xml:lang="la" type="auto">Qua re motus Symeon Petrus ait: Quid igitur, domine?</s>
					<s n="5" xml:lang="la" type="auto">Nunquid frustraneum, quod te sumus sequti omnibus relictis?</s>
					<s n="6" xml:lang="la" type="auto">Nunquid ceteris excellentiores erimus <cit type="bible"><ref>[Mt 19,27]</ref></cit>?</s>
					<s n="7" xml:lang="la" type="auto">Putaveramus profecto nos multo amplissimum praemium recepturos, igitur nunc primum audimus, quod omnia hominum opera sunt frustranea?</s>
				</p>
				<p>
					<s n="8" xml:lang="la" type="auto">Huic respondet Christus principio esse et contingere sanctis praemium, sed id quidem non ob opera aut merita, sed tantum ob gratiam, quae omnes ex aequo aequali praemiat praemio et monet, ne ob vocationem sive fructus vocationi dignos sive Symeon sive alius quispiam efferatur, eo quod multi deiiciantur, qui sibi firmissime stare videntur<note xml:id="fn3" type="footnote" n="3">Vgl. <cit type="bible"><ref>1 Kor 10,12</ref></cit>.</note>, et rursus multi abeuntes vocentur iacentesque erigantur ad dominum.</s>
					<s n="9" xml:lang="la" type="auto">Verum ista quam dilucidissime et copiosissime prosequitur similitudine, ne qua verbis inesset obscuritas; et sic docuimus in «Propheta» nostro adhiberi parabolas.</s>
					<s n="10" xml:lang="la" type="auto">Est ergo paterfamilias deus, qui ceu diligens et fidus paterfamilias providentia sua omnia regit et adornat.</s>
					<s n="11" xml:lang="la" type="auto">Porro vinea regnum est evangelicum, quod ut in Christum palmitem unicum innititur, imo vitem veram, sic a patre in hoc putatur<note xml:id="fn6" type="footnote" n="6">Als Fachausdruck der Gärtnersprache: (Bäume, Weinstöcke) beschneiden.</note>, ut in fide, charitate et patientia vitaeque innocentia pulcherrimos ferat botros.</s>
					<s n="12" xml:lang="la" type="auto">Iam quemadmodum paterfamilias primis et novissimis idem praecium<pb type="edition" next="120"/> pendit, imo et primos acriter carpit, postremos benigne adloquitur, sic deus omnes ex aequo vita aeterna donat et aliquoties primos et fideles et qui sibi ceteris videbantur fortiores corripit, in peccata trudit, penitus confundit, ut sese agnoscant nec efferantur, postremos vero in atiem producit, ut misericordiam dei decantent et nos gratiam laudemus et agnoscamus.</s>
					<s n="13" xml:lang="la" type="auto">Illius exemplum est David<note xml:id="fn7" type="footnote" n="7">Vgl. <cit type="bible"><ref>2 Sam 12, 13</ref></cit>.</note> et Petrus<note xml:id="fn8" type="footnote" n="8">Vgl. <cit type="bible"><ref>Mt 26,69-75 par</ref></cit>.</note>, huius vero Magdalena<note xml:id="fn9" type="footnote" n="9">Mit «Magdalena» ist die sogenannte große Sünderin von <cit type="bible"><ref>Lk 7,36-50</ref></cit> gemeint, vgl. <bibl>Z</bibl> VI/II 801, 3 und Anm. 2.</note> et Zacheus.<note xml:id="fn10" type="footnote" n="10">Vgl. <cit type="bible"><ref>Lk 19,2-10</ref></cit>.</note></s>
					<s n="14" xml:lang="la" type="auto">Proinde nemo desperare, nemo debet efferri.</s>
					<s n="15" xml:lang="la" type="auto">Et quemadmodum praemium non contingit iuxta laborum quantitatem, sed tantum ex patrisfamilias pacto, sic iustitia nobis non contingit ex merito, opere, aut labore nostro, sed tantum ex pacto, hoc est ex providentia et gratia.</s>
					<s n="16" xml:lang="la" type="auto">De qua re vide Roma. 9 [6 ff] et Ephe. 1 [4ff].</s>
					<s n="17" xml:lang="la" type="auto">Quod si murmuras, iam respondet dominus: «Amice, non facio tibi iniuriam» etc. <cit type="bible"><ref>[Mt 20, 13]</ref></cit>.</s>
					<s n="18" xml:lang="la" type="auto">Quemadmodum etiam Paulus: «Quis prior dedit illi?» etc. <cit type="bible"><ref>[Röm 11, 35]</ref></cit>.</s>
					<s n="19" xml:lang="la" type="auto">Et rursus: «Nunquid dicet figmentum ei, qui se finxit» etc. <cit type="bible"><ref>[Röm 9,20]</ref></cit>.</s>
				</p>
				<p>
					<s n="20" xml:lang="la" type="auto">Porro similitudinem illam elegantissimam gemina claudit <foreign xml:lang="el">γνώμαι</foreign><note xml:id="fn11" type="footnote" n="11">Instrumentaler Dativ mit Jota adscriptum statt subscriptum. Zu <foreign xml:lang="el">γνώμη</foreign>, hier synonym mit sententia s. <bibl>Lausberg</bibl> 872. 1121.</note> (sententia)<note xml:id="fn12" type="footnote" n="12">Übersetzung: Sodann schließt er [Jesus] das überaus feine Gleichnis mit einer doppelten Sentenz.</note>.</s>
					<s n="21" xml:lang="la" type="auto">Prior: «Sic novissimi erunt primi» etc. <cit type="bible"><ref>[Mt 20,16]</ref></cit>.</s>
					<s n="22" xml:lang="la" type="auto">Quasi diceret:<pb type="scan" next="||107r."/>Discite ergo hac parabola non sperare in opera, quando unum est omnium praemium aequale, discite non sperare in vosmet ipsos; nolite efferri, si quid boni fecistis, sed timete, nam deiici potestis: Roma. 11 [20].</s>
					<s n="23" xml:lang="la" type="auto">Posterior: «Multi enim sunt vocati» etc. <cit type="bible"><ref>[Mt 20,16]</ref></cit>; quae priorem interpraetatur, ut geminarum sententiarum mos est, quasi velit dicere: Nam certissime vobis dico, quod non omnes, quibus verbum praedicatur quique se credere putant et multa operantur, salvi fiunt, sed qui electi sunt ab aeterno et qui in corde trahuntur.</s>
					<s n="24" xml:lang="la" type="auto">Roma. 8 [29], 9 [6ff], Ioan. 6 [44], 2. Thessalo. 3 [5].</s>
				</p>
				<p>
					<s n="25" xml:lang="la" type="auto">Vale.</s>
				</p>
			</div>
		</body>
	</text>
</TEI>
