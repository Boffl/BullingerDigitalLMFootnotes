<TEI xmlns="http://www.tei-c.org/ns/1.0" xml:id="file13061" type="Brief" source="TUSTEP" n="3012">
	<teiHeader xml:lang="de">
		<fileDesc>
			<titleStmt>
				<title subtype="file">Joachim Vadian (von Watt) / St. Gallen AN Heinrich Bullinger, 11. September 1547</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Hoc die ad me ex <placeName>Augusta</placeName> allatę literae sunt amicorum, privatis dumtaxat de rebus mentionem facientes, quibus propositio Caroli<note xml:id="fn6" type="footnote" n="6"><persName>Karl V.</persName></note> primae illius comitiorum sessionis archiduce <persName>Maximiliano</persName> praefante et Calliopium quendam agente adiuncta erat, satis sinceriter scripta, quam mittere libuit, ut ea te non carere penes me certus fierem.</s>
					<s n="3" xml:lang="la" type="auto">In ipsa intelliges, quo spectent omnia.</s>
					<s n="4" xml:lang="la" type="auto">Frigide proponitur <placeName>Tridentini</placeName> concilii continuatio et aesca ad hamum attrahitur Germanicam libertatem tentatura, placeatne ista sentina errorum et factionum iam defessis et plus satis oppressis necne.</s>
				</p>
			</div>
			<div xml:id="div2" corresp="regest2">
				<p>
					<s n="5" xml:lang="la" type="auto">De ordinario camerę iudicio omnia lubricissime proponuntur, et ita tractatur res omnis, ut ex animi sententia omnia se moderaturum caesar<note xml:id="fn7" type="footnote" n="7"><persName>Karl V.</persName></note> haud dubie decrerit<note xml:id="fn8" type="footnote" n="8">= decreverit.</note> et simul belli anteacti tragoedia miseriaque universa eo tendere perrexerit, ut ad papę et suorum nutum et votum abominatio omnis non rata modo, sed sacro etiam sancta fieret et diris poenis observanda orbi toto proponeretur, nisi vero credendum, quod in proponendo iniquum petat lumen illud Hispanicum, ut demum apud status aequum ferat.</s>
				</p>
			</div>
			<div xml:id="div3" corresp="regest3">
				<p>
					<s n="6" xml:lang="la" type="auto">Dominus novit corda hominum, quamquam ego quidem aliud ex omni anteactarum rerum qualitate colligere apud me non possim quam artibus, factionibus clandestinis et plus quam tyrannicis plena esse apud omnes omnia.</s>
					<s n="7" xml:lang="la" type="auto">Exquiremus autem ex statuum responsione, cordisne ac animi aliquid habeat etiamnum Germania an nihil.</s>
				</p>
			</div>
			<div xml:id="div4" corresp="regest4">
				<p>
					<s n="8" xml:lang="la" type="auto">Vale et exemplum, ubi legeris, remitte.</s>
					<s n="9" xml:lang="la" type="auto">Sangalli, 11. die septembris ocyssime anno domini 1547.</s>
				</p>
				<p>
					<s n="10" xml:lang="la" type="auto"><persName>Ioachimus Vadianus</persName>.</s>
				</p>
			</div>
			<div xml:id="div5" corresp="regest5">
				<p>
					<s n="11" xml:lang="la" type="auto"><pb type="scan" next="v."/>Statuum responsionem quamprimum fuero nactus, nulla mora ad te deferendam curabo.</s>
					<s n="12" xml:lang="la" type="auto">Male enim perpetuo apud illos audit Helvetia et creditur tacito confe[c]to foedere, quod caesar molitur et, ut existimo, assequi[tur], etiam mox <placeName>Constantiam</placeName>, deinde etiam Helvetiam petitum iri.</s>
					<s n="13" xml:lang="la" type="auto">Caesar aegrotus et alienis alis suffu[ltus] in comitiorum sessione prima comparuit; sed in e[a] praeter personam, ut audio, momenti nihil.</s>
					<s n="14" xml:lang="la" type="auto">Granvel[la] mens et animus caesaris est, etc.</s>
				</p>
				<p>
					<note type="address">[Adresse darunter:]</note>
					<s n="15" xml:lang="la" type="auto">Domino Henrycho Bullingero suo.</s>
				</p>
			</div>
		</body>
	</text>
</TEI>
