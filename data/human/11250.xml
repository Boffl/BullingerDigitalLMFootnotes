<TEI xmlns="http://www.tei-c.org/ns/1.0" xml:id="file11250" type="Brief" source="HBBW" n="1207">
	<teiHeader xml:lang="de">
		<fileDesc>
			<titleStmt>
				<title subtype="file">Eberhard von Rümlang / Bern AN Heinrich Bullinger, 13. Dezember 1538</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Nosti, Bullingere doctissime, quę tecum de Apocalypsi <persName>Sebastiani</persName><note xml:id="fn1" type="footnote" n="1">Den Apokalypsenkommentar von <persName>Sebastian Meyer</persName> hatte <persName>Rümlang</persName> am 6. August zur Begutachtung an Bullinger gesandt, s. oben <ref target="file11200">Nr. 1157</ref>, 1-13 mit Anm. 1.</note> sim locutus et quod eam quoque per Quirinum<note xml:id="fn2" type="footnote" n="2"><persName>Quirinus von Leiden</persName>.</note> percensendam miserim; sed plane nihil respondisti, ut sepius dubitarim, num tibi sit reddita.</s>
					<s n="3" xml:lang="la" type="auto"><persName>Quirinus</persName> asseruit, dum inquirebam hoc ab eo, se bona fide pertulisse.</s>
					<s n="4" xml:lang="la" type="auto">Interim <persName>Sebastianus</persName>, dum nihil scribis, interceptam suspicatus est deque eo sępius mecum egit.</s>
					<s n="5" xml:lang="la" type="auto">Sed quia a nuperrimis <persName ref="p18889">Lutheri</persName> scriptis<note xml:id="fn3" type="footnote" n="3">Die Rede ist von <persName>Luthers</persName> Schreiben an die reformierten Städte der Eidgenossenschaft vom 1. Dezember 1537 (s. oben <ref target="file11139">Nr. 1096</ref>, Anm. 1) und vom 27. Juni 1538 (s. oben <ref target="file11194">Nr. 1151</ref>, Anm. 2).</note> non ita bene inter nos convenit, quod ea scripta parum mihi satisfaciant egoque multo clariora et integriora expectarim, propemodum simultates quasdam non dissimulat, quibus tamen nihil commoveor; non habet occasionem.</s>
					<s n="6" xml:lang="la" type="auto">Palam loquor me falsum a <persName ref="p18198">Bucero</persName>, quod arbitratus sim et crediderim <persName ref="p18889">Lutherum</persName> non nihil concessisse; sed hoc literę eius non referunt.</s>
					<s n="7" xml:lang="la" type="auto">Ceterum nuperrime sumpta occasione de Apocalypsi mecum expostulavit ac tantum non perfidię insimulavit; repetebat quoque librum.</s>
					<s n="8" xml:lang="la" type="auto">Peto itaque, ut per certum nuncium hoc, quam brevi fieri potest et celerrime, in meis expensis mihi mittas, quo liber illi reddatur, ut de me nihil possit quęri.</s>
				</p>
				<p>
					<s n="9" xml:lang="la" type="auto">Libenter plura scriberem, si negotia suppeditarent otium.</s>
					<s n="10" xml:lang="la" type="auto">Quęso, scribere velis, quę meditemini.</s>
					<s n="11" xml:lang="la" type="auto">Vellem apologiam vulgari, ut sententia vestra omnibus nota fieret.</s>
					<s n="12" xml:lang="la" type="auto">Sed institui brevi me Tigurum concessurum consiliumque nostrum coram expositurum.</s>
				</p>
				<p>
					<s n="13" xml:lang="la" type="auto">Salutat te plurimum protographus<note xml:id="fn4" type="footnote" n="4">Stadtschreiber <persName>Peter Cyro</persName>.</note> noster, meus fidelissimus frater et amicus, <persName>Erasmus</persName><note xml:id="fn5" type="footnote" n="5"><persName>Erasmus Ritter</persName>.</note> quoque, et ego inprimis.</s>
					<s n="14" xml:lang="la" type="auto">Vellem te protographo nostro scribere<pb type="edition" next="292"/> eumque consolari super afflictione, quam nuperrime propter veritatem sacramentalem cum <persName>Sebastiano</persName> coram secretioribus<note xml:id="fn6" type="footnote" n="6">Heimlicher des Jahres 1538/39 waren <persName>Hans von Erlach</persName>, <persName>Hans Franz Nägeli</persName>, <persName>Peter Berchter</persName> und <persName>Michael Sager</persName>; s. Fabian, Geheime Räte 361 (zum Amt des Heimlichers s. ebd., S. 342f).</note> habuerit, ubi multis modis oppugnabatur<note xml:id="fn7" type="footnote" n="7">Über diesen Vorfall ist sonst nichts bekannt.</note>, neque dissimules, si scribis, te hoc meo hortatu fecisse.</s>
					<s n="15" xml:lang="la" type="auto">Unanimes maxime sumus et idem sentimus.</s>
					<s n="16" xml:lang="la" type="auto">Gratissimum mihi fuerit.</s>
				</p>
				<p>
					<s n="17" xml:lang="la" type="auto">Quęso, quae scribo, celes et recondas, ne arcana videar evulgare; alioqui parum esset tutum scribere.</s>
				</p>
				<p>
					<s n="18" xml:lang="la" type="auto">Vale plurimum et <persName>Theodorum</persName><note xml:id="fn8" type="footnote" n="8"><persName>Theodor Bibliander</persName>.</note> plus millies nomine meo salutabis.</s>
					<s n="19" xml:lang="la" type="auto">Libellus articulorum <persName ref="p18889">Lutheri</persName>, quos ad concilium Mantuanum instituit<note xml:id="fn9" type="footnote" n="9">Gemeint ist die 1538 erschienene Druckausgabe der Schmalkaldischen Artikel (<bibl>WA</bibl> L 160-254).</note>, ecclesiastis nostris iudicandus est datus, qui de sacramento altaris mihi displicet nullo soluto tropo.</s>
					<s n="20" xml:lang="la" type="auto">Expecto, quid de eo censeant, scribamque.</s>
					<s n="21" xml:lang="la" type="auto">Boni consule.</s>
				</p>
				<p>
					<s n="22" xml:lang="la" type="auto">Raptim.</s>
					<s n="23" xml:lang="la" type="auto">Datum <placeName>Bernę</placeName>, in nundinis Lucię anno 1538.</s>
					<s n="24" xml:lang="la" type="auto">Tuus <persName>Eberardus a Rümlang</persName>.</s>
				</p>
				<p>
					<note type="address">[Adresse auf der Rückseite:]</note>
					<s n="25" xml:lang="la" type="auto">Ornatissimo et spectabili viro d. Henricho Bullingero, ecclesiastę Tigurino vigilantissimo et primario, domino et amico suo haud vulgari.</s>
				</p>
			</div>
		</body>
	</text>
</TEI>
