<TEI xmlns="http://www.tei-c.org/ns/1.0" xml:id="file10971" type="Brief" source="HBBW-6" n="929">
	<teiHeader xml:lang="de">
		<fileDesc>
			<titleStmt>
				<title subtype="file">Konrad Geßner / Basel an Heinrich Bullinger, 30. Dezember [1536]</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Doctissimo viro d. Henrico Bullingero, studiorum Mecoenati<note xml:id="fn2" type="footnote" n="2">Mäzen (vgl. <bibl>Pauly/Wissowa</bibl> XIV/1 207- 229).</note>, patrono charissimo.</s>
				</p>
				<p>
					<s n="2" xml:lang="la" type="auto">S. d. Cupio vos omnes recte valere pietatique et studiis longum superstites esse.</s>
					<s n="3" xml:lang="la" type="auto">Si prooemiis apud te usus fuero, timeo, ne fastidiosus fiam.</s>
					<s n="4" xml:lang="la" type="auto">Quanquam illud hodie omnium fere, qui scribunt, commune vitium est, multa longaque <foreign xml:lang="el">πάρεργα</foreign> ad eos, qui superioris loci sunt, adducentes, itaque fastidium potius et de vana ostentatione suspicionem quam sui commendationem sibi comparant.</s>
					<s n="5" xml:lang="la" type="auto">At rem simpliciter et simplicibus verbis proposuisse omnem adulationis fraudisque opinionem prohibet.</s>
					<s n="6" xml:lang="la" type="auto">Non eo pertinet, quod dico, quasi aliquid abs te petiturus; id enim si quando feci, tanquam parum liberale invito et repugnante genio meo feci, et bis carere malo quam semel petere.</s>
					<s n="7" xml:lang="la" type="auto">Non putabis igitur hominem me tam impudentem et imperitum esse.</s>
					<s n="8" xml:lang="la" type="auto">Agnosco humanitatem et benevolentiam vestram et semper id agam, ne frustra in me quisquam beneficus fuerit.</s>
					<s n="9" xml:lang="la" type="auto">Atque utinam mihi liberius otium esset, quo me ita cornpararem ut, amplius aliquando prolixiusque et vobis et patriae commodus esse possem!</s>
					<s n="10" xml:lang="la" type="auto">Porro, quod a te oro, non mihi, sed in communem studiosorum utilitatem peto, idque de Graecis <persName ref="p18432" cert="high">Aristotelis</persName> interpretibus, ut des operam illos in bibliothecae numerum addi, si quomodo fieri possit<note xml:id="fn3" type="footnote" n="3"><persName ref="p8127" cert="high">Pellikans</persName> Katalog der Stiftsbibliothek enthalt keinen Hinweis auf entsprechende Anschaffungen; vgl. Martin <hi>German,</hi> Die reformierte Stiftsbibliothek am Großmünster Zürich im 16. Jahrhundert und die Anfange der neuzeitlichen Bibliographie, Wiesbaden 1994. - Beiträge zum Buch- und Bibliothekswesen 34.</note>.</s>
					<s n="11" xml:lang="la" type="auto">Verum enim est <pb type="edition" next="499"/>Graecam linguam tantum non inutilem fore nec labori discentium satisfacturam, nisi quis laboris fructum ab <persName ref="p18432" cert="high">Aristotele</persName> et doctissimis viris ipsius interpretibus repetat.</s>
					<s n="12" xml:lang="la" type="auto">Quae enim alia studiorum pars est, ubi non Latini cum Graecis contendant?</s>
					<s n="13" xml:lang="la" type="auto">In multis etiam superant, hic solum relinquunt?</s>
					<s n="14" xml:lang="la" type="auto">Sunt autem omnino necessarii ad philosophiae sinceram cognitionem Graecorum commentarii, sed magno comparantur et nostrum, aliquis, si unum aut alterum illorum velit emere, totum stipendium exhauriat.</s>
					<s n="15" xml:lang="la" type="auto">Itaque operae pretium fuerit te, studiorum parentem, agere curareque illos in communem usum reponi.</s>
					<s n="16" xml:lang="la" type="auto">Res certe necessaria et te digna est.</s>
					<s n="17" xml:lang="la" type="auto">Idem <persName ref="p1214" cert="high">Frisius</persName><note xml:id="fn4" type="footnote" n="4"><persName ref="p1214" cert="high">Johannes Fries</persName>.</note> noster petit, et nimirum omnes.</s>
					<s n="18" xml:lang="la" type="auto">Non licebit bibliothecam maiori thesauro decorare.</s>
					<s n="19" xml:lang="la" type="auto">Tu, si coneris, efficies, ut alii consentiant, et si conventum sit, <persName ref="p1214" cert="high">Frisius</persName> et ego facile curabimus et quam fieri poterit facili pretio adportari.</s>
					<s n="20" xml:lang="la" type="auto">Nihil praeterea volo, nisi ut Christus donet novo ineunte anno feliciter te frui.</s>
				</p>
				<p>
					<s n="21" xml:lang="la" type="auto">Vale.</s>
				</p>
				<p>
					<s n="22" xml:lang="la" type="auto"><placeName ref="l28" cert="high">Basileae</placeName>, 3. cal. ianuarias.</s>
				</p>
				<p>
					<s n="23" xml:lang="la" type="auto">Tuus ex animo <persName ref="p1283" cert="high">C. Gesnerus</persName>.</s>
				</p>
			</div>
		</body>
	</text>
</TEI>
