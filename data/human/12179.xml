<TEI xmlns="http://www.tei-c.org/ns/1.0" xml:id="file12179" type="Brief" source="HBBW" n="2132">
	<teiHeader xml:lang="de">
		<fileDesc>
			<titleStmt>
				<title subtype="file">Johannes Hospinian (Wirth) / Basel AN Heinrich Bullinger, 10. April 1545</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich ZB</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">S. per Christum.</s>
				</p>
				<p>
					<s n="2" xml:lang="la" type="auto">Accepi literas tuas<note xml:id="fn2" type="footnote" n="2">Nicht erhalten.</note> una cum Responsione<note xml:id="fn3" type="footnote" n="3">Wohl die "Orthodoxa Tigurinae Ecclesiae confessio"; s. oben <ref target="file12108">Nr. 2061</ref>, Anm. 9.</note> ad invectivam d. <persName ref="p18889">Lutheri</persName><note xml:id="fn4" type="footnote" n="4"><persName>Luthers</persName> 1544 erschienenes "Kurtz bekentnis"; s. oben <ref target="file12108">Nr. 2061</ref>, Anm. 7.</note>, observandissime d. Bullingere, pro quibus gratias tibi et ago et habeo ingentes, operam daturus, ut referam etiam, sicubi oblata fuerit occasio.</s>
					<s n="3" xml:lang="la" type="auto">Neque enim facile gratiore aliquo me donare munere potuisses.</s>
					<s n="4" xml:lang="la" type="auto">Quod attinet ad Responsionem vestram (quam legi, sed obiter tantum, quum per occupationes diligentius inspicere non licuerit hactenus), non possum satis mirari moderationem animorum vestrorum.</s>
					<s n="5" xml:lang="la" type="auto">Nam interim mihi petulantis istius et plusquam scurrilis scripti (si modo non graviores voces tam gravis calumnia postulat) copia facta est, eoque mehercle sum offensus graviter.</s>
					<s n="6" xml:lang="la" type="auto">Spiritusne Christi an <persName>Belial</persName><note xml:id="fn5" type="footnote" n="5">Der Teufel; vgl. 2Kor 6, 16.</note> est scurra, calumniator, blasphemus?</s>
					<s n="7" xml:lang="la" type="auto">Itaque credo ego obsessum illum fuisse legione daemonum, quum haec immunda, spurca, foeda, flagitiosa evomuit et impia, quamvis malim ita interpretari, quod hi sint effectus cervisiae, qua se (ut audio) saepius ingurgitare consuevit.</s>
					<s n="8" xml:lang="la" type="auto">Etenim <foreign xml:lang="el">ϕυσικῶς</foreign><note xml:id="fn7" type="footnote" n="7">auf natürliche, menschliche Weise; s. 2Petr 2, 12.</note> loquendo, sicut potus iste crassus est, ita crassos gignit spiritus, praesertim si cibi accedant pinguiores, quales sunt pene Saxonici omnes.</s>
					<s n="9" xml:lang="la" type="auto">Accedit et ipsius hominis crassitudo, quem aiunt esse bene obesum.</s>
				</p>
				<p>
					<s n="10" xml:lang="la" type="auto">Proinde quid mirum, si, qualis ipse sit et qualibus gaudeat, tales etiam foetus procreet?</s>
					<s n="11" xml:lang="la" type="auto">Sed redeo ad vos; nam quemadmodum <persName ref="p18889">Lutheri</persName> petitio exemplum fuit singulare superbiae atque libidinis, ita vestra Responsio bonitatis erit ac moderationis.</s>
					<s n="12" xml:lang="la" type="auto">Et debent profecto pii omnes gratias agere deo, quod ita spiritu filii sui temperaverit animorum vestrorum motus, quemadmodum omnes videmus.</s>
					<s n="13" xml:lang="la" type="auto">Est namque supra hominis vires tam temperate ferre obtrectationes adeo atroces, ut non obtrectando respondeas.</s>
					<s n="14" xml:lang="la" type="auto">Sed multi, crede mihi, qui prius <persName ref="p18889">Luthero</persName> subscripsere, hac eius protervitate offensi et vestra modestia oblectati ab eo ad vos desciscent.</s>
					<s n="15" xml:lang="la" type="auto">Itaque non dolere propterea debemus, quod ita saevierit saeviatque in nos, sed, quemadmodum Christus praeceptor noster nos docuit, gaudere potius et exultare.</s>
					<s n="16" xml:lang="la" type="auto">Nam praeterquam quod merces nostra in coelo magna erit<note xml:id="fn8" type="footnote" n="8">Mts, 11f par.</note>, luculento etiam ecclesiae nostrae bono cedet, cui ingentem afferet accensionem.</s>
					<s n="17" xml:lang="la" type="auto">Illud dolendum ingemiscendumque<pb type="edition" next="251"/> est, quod, quum et nos et ille Christum dominum profiteamur, in unico verbulo<note xml:id="fn9" type="footnote" n="9">Gemeint ist die unterschiedliche Interpretation von "est" in den Einsetzungsworten (Mt 26, 26-28 par).</note> non possimus convenire eoque tali, in quo salutis cardo<note xml:id="fn10" type="footnote" n="10">salutis cardo: das Seelenheil; s. <hi>Tertullian,</hi> De resurrectione mortuorum (= De carnis resurrectione) 8 (<bibl>CSEL</bibl> XXXXVII/3 36).</note> non vertitur.</s>
					<s n="18" xml:lang="la" type="auto">Iugibus igitur precibus solicitandus dominus fuerit, ut obstinata adversariorum corda frangat et superbos tumidosque eorum spiritus reprimat et humiliet.</s>
					<s n="19" xml:lang="la" type="auto">Nec enim videtur alius esse huius discordiae author quam spiritus elatus et pertinax.</s>
				</p>
				<p>
					<s n="20" xml:lang="la" type="auto">Ego cum ecclesia vestra, quam credo esse non vile Christi membrum, et vivam, quoad domino placuerit, et moriar; vos modo me fratrem agnoscite.</s>
				</p>
				<p>
					<s n="21" xml:lang="la" type="auto">Male me habet, quod nostri aut non una vobiscum aut separatim pro sanctissimo viro d. <persName>Oecolampadio</persName> contra conviciatorem istum<note xml:id="fn14" type="footnote" n="14"><persName>Luther</persName>.</note> steterint; nam postulabat hoc, ni iudicio fallar, et charitas et fides.</s>
					<s n="22" xml:lang="la" type="auto">Communicavit mecum Gallus quidam, bonus amicus, <foreign xml:lang="el">ἀνωνύμου</foreign> fratris cuiuspiam epistolam ad <persName ref="p18889">Lutherum</persName>, Gallice quidem scriptam, sed in nostrum sermonem versam, in qua cum <persName ref="p18889">Luthero</persName> expostulat <foreign xml:lang="el">παρρησιαστικῶς</foreign><note xml:id="fn18" type="footnote" n="18">auf freimütige Weise.</note> de edito isto famoso libello; eam licet descripserim, certis tamen de causis paucis adhuc ostendi.</s>
					<s n="23" xml:lang="la" type="auto">Quodsi nihil tale ad vos allatum est hactenus, fac, sciam; mittam ad te quam primum.</s>
				</p>
				<p>
					<s n="24" xml:lang="la" type="auto">Nam puto vos inde delectationem aliquam capturos.<pb type="scan" next="327v."/></s>
					<s n="25" xml:lang="la" type="auto">Vale in Christo et me ama.</s>
				</p>
				<p>
					<s n="26" xml:lang="la" type="auto">Ex nostro musaeo, ad 4. idus apriles anno dominicae incarnationis 1545.</s>
					<s n="27" xml:lang="la" type="auto">Meis verbis d. <persName>Megandrum</persName>, <persName>Bibliandrum</persName>, <persName>Pellicanum</persName>, <persName>Erasmum</persName><note xml:id="fn19" type="footnote" n="19"><persName>Erasmus Schmid</persName>.</note>, <persName>Gvaltherum</persName> et reliquos fratres plurimum salvere iubeas, precor, una cum tota familia tua.</s>
				</p>
				<p>
					<s n="28" xml:lang="la" type="auto">Tuus ex animo <persName>Io. Hospinianus</persName>.</s>
				</p>
				<p>
					<note type="address">[Adresse darunter:]</note>
					<s n="29" xml:lang="la" type="auto">Vigilantissimo Tigurinae ecclesiae archiepiscopo d. Henrico Bullingero, domino et fratri suo imprimis observandissimo.</s>
					<s n="30" xml:lang="de" type="auto">Zürich.</s>
				</p>
			</div>
		</body>
	</text>
</TEI>
