<TEI xmlns="http://www.tei-c.org/ns/1.0" xml:id="file12122" type="Brief" source="HBBW" n="2075">
	<teiHeader xml:lang="de">
		<fileDesc>
			<titleStmt>
				<title subtype="file">Béat Comte (Comes Donzarensis) / Lausanne AN Heinrich Bullinger, 24. Januar 1545</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratiam et pacem a domino per Iesum Christum.</s>
				</p>
				<p>
					<s n="2" xml:lang="la" type="auto">Valde sane sum recreatus, quando intellexi me, hominem plane nihili quasique terre vermiculum, ei viro curae esse,<note xml:id="fn2" type="footnote" n="2">Ein entsprechender Brief Bullingers ist nicht überliefert.</note> qui hodie inter christiane doctos aut primarius est omnino aut paucos admodum pares habet.</s>
					<s n="3" xml:lang="la" type="auto">Iesus Christus istum charitatis adfectum in te semper conservet atque etiam adaugeat, donec in perfectum virum illum adoleveris.</s>
					<s n="4" xml:lang="la" type="auto">Itaque supersum adhuc, antistes venerande, neque me simul cum meis tollere voluit dominus, nimirum ut partem adhuc aliquam laborum exanthlarem, qui ecclesiam Christi in hac cruenta atque mortali harena militantem exercent, quamquam longe<pb type="edition" next="107"/> prętulissem cum meis obdormire.</s>
					<s n="5" xml:lang="la" type="auto">Sed domino non ita visum est, qui qum etiam capitis nostri capillos numeratos habeat, nihil circa nos agit perficitque sine miranda ac aeternum nobis adoranda providentia.</s>
					<s n="6" xml:lang="la" type="auto">Ei igitur sit honos et gloria et gratiarum actio<note xml:id="fn8" type="footnote" n="8">Apk 4, 9.</note>.</s>
				</p>
				<p>
					<s n="7" xml:lang="la" type="auto">Porro inter meos, quorum obdormitionis in domino memini, est et <persName>Iacobus Kriech</persName>, iuvenis ille Tigurinus, quem tu mihi tam studiose commendaras, quemque ego tam solerter et officiose enutriendum instituendumque curabam<note xml:id="fn11" type="footnote" n="11">Comte hatte <persName>Jakob Kriech</persName> Unterricht erteilt; s. oben <ref target="file12116">Nr. 2069</ref>, 14f.</note>.</s>
					<s n="8" xml:lang="la" type="auto">Quare te vehementer oro, ut, quando illę etiam sunt tuę partes, iuvenis ipsius patrem reliquosque eius adfines consoleris;<note xml:id="fn12" type="footnote" n="12">Zu Comtes Bitten betreffend den Vater von <persName>Jakob Kriech</persName> s. auch Comtes Brief an <persName>Gwalther</persName> vom 18. Dezember 1544 (wie oben Anm. 9).</note> set iam de eo non sinit dolor plura scribere.</s>
				</p>
				<p>
					<s n="9" xml:lang="la" type="auto">Responsionem tuam secundam ad Cochlęum legam tam avide, quam vehementer demirari soleo tua omnia scripta; deinde ad te rescribam, quod mihi de utraque<note xml:id="fn14" type="footnote" n="14">Gemeint sind beide Schriften Bullingers gegen <persName>Cochläus</persName>; s. oben Anm. 13.</note> dabit dominus.</s>
					<s n="10" xml:lang="la" type="auto">Interea valde cupio priorem librum ac replicam Cochlęi ad te videre, ut hinc inde rebus diligentius collatis maiorem postea fructum ex lectione tuorum scriptorum possim colligere.</s>
					<s n="11" xml:lang="la" type="auto">Id ergo tu in meam gratiam curabis, ut hic meus tabellarius<note xml:id="fn17" type="footnote" n="17">Der junge Jakob [...], der auch <persName>Curiones</persName> Brief vom 18. Januar 1545 überbrachte; s. oben <ref target="file12116">Nr. 2069</ref>, 4-6. 99f.</note> libros illos ad me ferat, cui etiam iniunxi, ut prętium numeraret.</s>
				</p>
				<p>
					<s n="12" xml:lang="la" type="auto"><pb type="scan" next="2808v."/>Quod autem petis, ut in Gallicum transmutem sermonem,<note xml:id="fn18" type="footnote" n="18">Siehe oben <ref target="file12116">Nr. 2069</ref>, 48-68.</note> quę tu Germanice de coena domini scribis ad <persName ref="p18889">Lutherum</persName>,<note xml:id="fn19" type="footnote" n="19">Das "Warhaffte Bekanntnuß" der Zürcher, das kurz vordem 12. März 1545 erschien; s. oben <ref target="file12108">Nr. 2061</ref>, Anm. 9, und unten <ref target="file12143">Nr. 2096</ref>-2103.</note> valde gaudeo; nihil enim perinde cupio, quam scripta tua omnia, vere pia et docta, pluribus innotescere, quamquam illud non negligendum censeo, quis sit <persName ref="p18889">Lutherus</persName>, qui mores nostri seculi, quę molimina principum, qui rerumpublicarum status, quam varii et differentes sensus eorum, qui etiam de cognita evangelii veritate<pb type="edition" next="108"/> gloriantur: unus ait, alius negat, at tertius ponendum censet in deliberatione.</s>
				</p>
				<p>
					<s n="13" xml:lang="la" type="auto">Quare summam puto adhibendam cautionem in hoc toto tractando negotio, pręsertim quum eius sit momenti, ut aeque magni nullum reperias hodie in tota republica christiana.</s>
					<s n="14" xml:lang="la" type="auto">Verum hęc omnia prudentię tuę singularique iudicio commissa sunto.</s>
				</p>
				<p>
					<s n="15" xml:lang="la" type="auto">Vale beate atque bene, antistes mihi semper observande.</s>
					<s n="16" xml:lang="la" type="auto"><placeName>Lausannę</placeName>, 9. calendas februarii 1545.</s>
				</p>
				<p>
					<s n="17" xml:lang="la" type="auto">Tuus ex voto B. Comes Donzarensis<note xml:id="fn21" type="footnote" n="21"><placeName>Donzère</placeName> (Dép. Drôme, Frankreich).</note>.</s>
				</p>
				<p>
					<s n="18" xml:lang="la" type="auto">Doctrina atque pietate semper mirandos symmistas tuos omnes saluto in domino.</s>
				</p>
				<p>
					<note type="address">[Adresse auf f. 2808a,v.:]</note>
					<s n="19" xml:lang="la" type="auto">Doctissimo gravissimoque et vigilantissimo ecclesię Tigurinę episcopo, d. Heynricho Bullingero, viro ac domino mihi semper colendo.</s>
				</p>
			</div>
		</body>
	</text>
</TEI>
