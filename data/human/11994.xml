<TEI xmlns="http://www.tei-c.org/ns/1.0" xml:id="file11994" type="Brief" source="HBBW" n="1947">
	<teiHeader xml:lang="de">
		<fileDesc>
			<titleStmt>
				<title subtype="file">Erasmus Ritter / Bern AN Heinrich Bullinger, 28. Juli 1544</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="de">
		<body>
			<div xml:id="div1" corresp="regest1">
				<p>
					<s n="1" xml:lang="de" type="auto">Gnad und frid von gott etc.</s>
				</p>
				<p>
					<s n="2" xml:lang="de" type="auto">Geliepter herr und bruͦder, ich han ewr schriben<note xml:id="fn1" type="footnote" n="1">Nicht erhalten; vgl. aber oben <ref target="file11985">Nr. 1938</ref>, 20-26.</note> vernomen, wie das ein geschray by uch sy, ein lobliche statt von <placeName>Bernn</placeName> sye des willens, dem khunig von Franckrich<note xml:id="fn3" type="footnote" n="3"><persName>Franz I.</persName></note> zuͦ zeziechen etc., darvon ich gantz und gar nit weyß, ouch nit gloub, das ein ersame obrikheitt iro das nie hab lassen in sinn khomen, wie wol ein statt von <placeName>Bernn</placeName> in grosser sorg und gfard statt von wegen des new gewunnen land<note xml:id="fn4" type="footnote" n="4">Gemeint ist die 1536 von <placeName>Bern</placeName> eroberte Waadt.</note>, darum iren von nötten die ougen wither uff thuon dann andere.</s>
					<s n="3" xml:lang="de" type="auto">Das ich aber ye hab verstanden heimlich oder offentlich, das yemant sich wölle in muͦtwilligen krieg begeben, weder kron von Franckrich noch ander lütt zuͦ schützen, mögent ir frölich glouben, das es nit ist, wie wol niemant khan lougnenn, das, wo der kheyser<note xml:id="fn6" type="footnote" n="6"><persName>Karl V.</persName></note> sin fürnemen sol erstattenn<note xml:id="fn7" type="footnote" n="7">sein Vorhaben verwirklicht.</note>, das ein statt von <placeName>Bernn</placeName> onersuͦcht<note xml:id="fn8" type="footnote" n="8">ungereizt, unverschont.</note> nit wiert beliben.</s>
					<s n="4" xml:lang="de" type="auto">Der predig halben wil ich uch die warheit nit verhaltnn: Der kheiser und der küng send glich guͦt, fiendt des heiligen evangelii,<note xml:id="fn9" type="footnote" n="9">Vgl. oben <ref target="file11988">Nr. 1941</ref>, 22-24.</note> fiendt der friheit, wie wol einer mer mag schaden dann der ander, besunders dem tütschland.</s>
				</p>
				<p>
					<s n="5" xml:lang="de" type="auto">Nun send wol in <placeName>Bärnn</placeName>, die wol möchtnn lyden, das des Frantzosen sach oben stiend, da mit ob ein statt von Bernn dest besser frid, ouch das gantz Tütschland, möchti uberkhumen, nit das si sich darum in unnotwendigen krieg wollen begen, sunder uff gott wellen warten.</s>
					<s n="6" xml:lang="de" type="auto">Dar gegen so findt man, die ouch wol am kheyser,<note xml:id="fn10" type="footnote" n="10">dem Kaiser anhängen.</note> und da hat mich wellen bedunckhen, sy wellen den kheyser so vil fürderen, dar durch sy in selber<note xml:id="fn11" type="footnote" n="11">sich selbst.</note> glüent kolen under die füeß trächen<note xml:id="fn12" type="footnote" n="12">schieben (zur Redensart s. <bibl>Röhrich</bibl> III 864f).</note>.</s>
					<s n="7" xml:lang="de" type="auto">Und han ich 6. iulii gepredigt, erstlich die underthanen vermant, das sy uber das verbott nit wellen sich ungehorsam erzeigen und us irem vatterland loffen in frembd krieg etc.</s>
					<s n="8" xml:lang="de" type="auto">Der obrikheit han ich gsagt, si haben guͦt christlich satzungen, by denen sollent sy stieff beliben und sich niemant beladen, sunder ires lands warten<note xml:id="fn13" type="footnote" n="13">sich um ihr Land kümmern.</note>, sich uff khein parthy begenn<note xml:id="fn14" type="footnote" n="14">sich keiner Partei anschließen.</note>, niemant hinderen, niemant fürdernn; dann wan sy sich doch wölten parthyen, das aber nit recht wäre und sy nit thuͦn sölle, so hetten sy mer glimpf<note xml:id="fn15" type="footnote" n="15">guten Grund.</note>, sich uff dises mal uff des Frantzosen sytten dann uff des keysers<note xml:id="fn16" type="footnote" n="16">Zu ergänzen: zu stellen o.ä.</note>, ursach das der Frantzoß uff dises mal nit anficht, sunder wiert angefoechten, und hatt des friden begert; ein gantzi eidgnoschafft hatt darum geworben,<note xml:id="fn17" type="footnote" n="17"><persName>Ritter</persName> bezieht sich auf das Schreiben der eidgenössischen Orte vom 29. April an die in Speyer versammelten Reichsstände (RTA JR XV/3 1049-1052, <ref target="file10155">Nr. 124</ref>). - Vgl. ferner oben <ref target="file11936">Nr. 1890</ref>, Anm. 25; 1896; 1906, 2f.</note><pb type="edition" next="318"/> aber nit erlangt; so muͦß er sin vatterland schirmen uber recht bott<note xml:id="fn18" type="footnote" n="18">obwohl er den Rechtsweg angeboten hat.</note>.</s>
					<s n="9" xml:lang="de" type="auto">Anders teyls so sye der keyser<note xml:id="fn19" type="footnote" n="19">Im anderen Fall stände der Kaiser.</note>, der den evangelischen khein friden welle zuͦ sagen.</s>
					<s n="10" xml:lang="de" type="auto">In sin erbland verbrenne ers<note xml:id="fn20" type="footnote" n="20">er sie (die Evangelischen).</note> wie ouch der künig, aber in den fryen furstenthuͦmen und stetten muͦß uber das ouch in gfärden ston gegen dem keyser<note xml:id="fn21" type="footnote" n="21">droht Gefahr vom Kaiser.</note>.</s>
					<s n="11" xml:lang="de" type="auto">Das drit sye des new gwunnen land, umb dessen willen sy in offner väch standen gegen dem hertzogen<note xml:id="fn23" type="footnote" n="23"><persName>Karl III. von Savoyen</persName>.</note> und gegen dem keyser als sim helffer etc.</s>
					<s n="12" xml:lang="de" type="auto">Aber sy sollen sich niemants an nemen und sich unpartysch haltnn und sorg han für die iren.</s>
					<s n="13" xml:lang="de" type="auto">Sollichs han ich uff den andern tag widerum repetiert und mit ustruckten wortnn gsagt, sy sollen mich nit verstan, das ich inen hierinn well ursach geben,<pb type="scan" next="56"/> in den krieg zuͦ ziechen, sunder ich well, das sy sich darvor solle huetten und sich kheiner parthy an nemen, sunder irs land wartenn etc.</s>
					<s n="14" xml:lang="de" type="auto">Aber min untrewe bruͤder, do sy marcktend, das ethwas mißverstand welt erwachsen, wie sy pillich soltend wasser han zuͦtragen und das fewr gelöscht, so hand sy den blasßbalg redlich gebrucht, da mit das für grösser wurd; sy meinten, sy hettenn jetz zitt sich zerechnn<note xml:id="fn26" type="footnote" n="26">zu rächen.</note>, besunders Batt<note xml:id="fn27" type="footnote" n="27"><persName>Beat Gering</persName>.</note>, gott geb im sin lon.</s>
					<s n="15" xml:lang="de" type="auto">Ich mag wol gedencken, das sy es hin und wider schriben; solte ich aber khinden hinder die sach khomen, so solt all welt innen werden, das sy mich hetten schantlich an gelogenn.</s>
				</p>
				<p>
					<s n="16" xml:lang="de" type="auto">Darum ist es von gottes gnaden noch witt darvon, das man sich ein kriegs werde beladen, der uns nitt an gatt, es were dan sach, das es mir verborgen were; ich gloubs aber nit und trewes nit minen herrnn<note xml:id="fn31" type="footnote" n="31">traue es ... nicht zu.</note>.</s>
					<s n="17" xml:lang="de" type="auto">Darum so blibt man stieff, wie ouch recht, by den satzungen, die man der kriegen halb gemacht.</s>
				</p>
				<p>
					<s n="18" xml:lang="de" type="auto">Grüetzent mir min lieb herrnn und brüeder all.</s>
					<s n="19" xml:lang="de" type="auto">Ewrthalb ist wol also ein gschrey gangenn, aber frum eren gloubig lütt hand nit daruff gsetzt; mir hand deren gschrey mer gehört.</s>
				</p>
				<p>
					<s n="20" xml:lang="de" type="auto">Datum <placeName>Bärn</placeName>, 28. julii 1544.</s>
				</p>
				<p>
					<s n="21" xml:lang="la" type="auto">Mitto ad te dictata Telamonii, quae praelegit iuventuti nostre, ut videas, quibus neniis concutiatur ecclesia nostra et cum quibus nobis sit dimicandum<pb type="edition" next="319"/> assidue, ut iudices et, si fieri potest, iudicium tuum ad nos mittas propediem.</s>
				</p>
				<p>
					<s n="22" xml:lang="la" type="auto">Ioannes<note xml:id="fn34" type="footnote" n="34"><persName>Johannes Wäber</persName>.</note> constanter pugnat, modo prudentiam fortitudini iungat etc., qui te et reliquos fratres plurimum salutat etc.</s>
				</p>
				<p>
					<s n="23" xml:lang="la" type="auto"><persName>Erasmus Ritter</persName>, ex animo tuus.</s>
				</p>
				<p>
					<note type="address">[Adresse auf S. 58:]</note>
					<s n="24" xml:lang="de" type="auto">An den frumen, wolgelertnn herrnn Meister Heinrich Bullinger, predicanten zuͦ Zurich, sinen lieben herrnn und bruͦdernn etc.</s>
				</p>
			</div>
		</body>
	</text>
</TEI>
