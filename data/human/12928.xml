<TEI xmlns="http://www.tei-c.org/ns/1.0" xml:id="file12928" type="Brief" source="HBBW" n="2879">
	<teiHeader xml:lang="de">
		<fileDesc>
			<titleStmt>
				<title subtype="file">Simprecht Vogt / Schaffhausen AN Heinrich Bullinger, 10. April 1547</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratiam et pacem a domino, etc.</s>
					<s n="2" xml:lang="la" type="auto">Quod nunquam ad vos scribimus, frater in Christo charissime observandissimeque, quam quum vestra nobis opera opus est, potius nostrae simplicitati quam ulli alii rei acceptum feratis.</s>
					<s n="3" xml:lang="la" type="auto">Nam freti vestra humanitate candoreque in omnes fratres, et quod operam vestram tum nobis tum ecclesiae nostrae saepius obtulistis, confidenter ad vos scribimus, experti hucusque vestram in nos et benevolentiam et sedulum studium.</s>
					<s n="4" xml:lang="la" type="auto">Neque vos turbaremus maioribus occupatos, nisi nostrorum omnium, imo Christi ipsius, cuius communes sumus ministri, negotium ageretur.</s>
				</p>
			</div>
			<div xml:id="div2" corresp="regest2">
				<p>
					<s n="5" xml:lang="la" type="auto">Pridie huius diei, quo haec ad te scribo, venit quidam ad symmystam nostrum Sebastianum, homo senatorii ordinis, indicans fide prius arcani non in publicum effundendi accepta Helvetios in proximis Badensibus comitiis<pb type="edition" next="128"/> unanimiter decrevisse, ut magistratus omnium urbium et pagorum suarum ecclesiarum ministros convocent iisque interdicant, ne posthac ullius aut urbis aut pagi aut aliorum nomen publice pro concione perstringant, ne partibus ab utraque parte classicum canatur ad civile aliquod bellum resumendum patriamque vastandam.</s>
				</p>
			</div>
			<div xml:id="div3" corresp="regest3">
				<p>
					<s n="6" xml:lang="la" type="auto">Deinde quod <persName>Gvalterus</persName> noster cogatur Quinque Pagis coram senatu et diacosiis <foreign xml:lang="el">παλινῳδεῖν</foreign><note xml:id="fn4" type="footnote" n="4">zu widerrufen.</note>, iureque iurando adstrictus manifeste dicere sibi in Antichristo suo non incidisse aliquam ipsorum mentionem.</s>
				</p>
			</div>
			<div xml:id="div4" corresp="regest4">
				<p>
					<s n="7" xml:lang="la" type="auto">Haec si vera sunt, dici non potest, quam graviter nos afficiant.</s>
					<s n="8" xml:lang="la" type="auto">Nam si sic agitur, tandem cogemur ad nutum humanum <foreign xml:lang="el">οἰκονομεῖν</foreign> verbum<note xml:id="fn6" type="footnote" n="6"><foreign xml:lang="el">οἰκονομεĩν</foreign> verbum domini: Gottes Wort zu verwalten (spenden).</note> domini.</s>
				</p>
			</div>
			<div xml:id="div5" corresp="regest5">
				<p>
					<s n="9" xml:lang="la" type="auto">Ille sane dixit Sebastiano iam apud senatum nostrum decretum esse, ut die mercurii futuro, qui est 13. aprilis, omnes ministri et in urbe et in agro convocemur rogemurque, quo satisfaciamus illi Helvetico decreto!</s>
				</p>
			</div>
			<div xml:id="div6" corresp="regest6">
				<p>
					<s n="10" xml:lang="la" type="auto">Nos sane probe edocti sumus potestatem nostram esse ad aedificationem et non ad destructionem.<note xml:id="fn7" type="footnote" n="7">Vgl. 2Kor 10, 8; 13, 10.</note></s>
					<s n="11" xml:lang="la" type="auto">Nollemus tamen adulterare verbum domini humano decreto; nollemus item alicui dare ansam calumniandi tum doctrinam tum facta nostra.</s>
					<s n="12" xml:lang="la" type="auto">Veremur tamen, ne quis anguis in herba lateat,<note xml:id="fn8" type="footnote" n="8"><hi><persName>Vergil</persName>,</hi> Eclogae, 3, 93; Nachträge zu A. Otto, Sprichwörter und sprichwörtliche Redensarten der Römer, hg. v. Reinhard Häussler, Darmstadt 1968, S. 133.<ptr target="zfnfn17145-3" type="zfn"/></note> cum vitia ac vitiosos, quibuscum nostris commertium est, non audeamus pro libertate pro ϕ eti ca et apostolica (quorum exempla habemus) traducere, lupos grassantes in gregem domini suis coloribus depictos ovibus Christi prae oculis <pb type="edition" next="129"/> ponere, quo melius sibi possint ab illis cavere,<note xml:id="fn10" type="footnote" n="10">Vgl. Mt 7, 15; 10, 16; Lk 10, 3; Joh 10, 1-16; Apg 20, 28f.</note> deinde in abusus papisticos et execrandam pfafforum ac monachorum colluviem pro dignitate invehi, doctrinam christianam ex antithesi antichristianae doctrinae fideliter proponere, sed functionem nostram intra decreti Helvetici cancellos inclusam habere.</s>
				</p>
			</div>
			<div xml:id="div7" corresp="regest7">
				<p>
					<s n="13" xml:lang="la" type="auto">Nos sane hac in re nostrae simplicitatis nobis probe conscii, doctorum vestrae ecclesiae consilio et instituto hac in re libenter uti vellemus.</s>
					<s n="14" xml:lang="la" type="auto">Quare pro humanitate vestra, quam hucusque experti sumus, vos enixe oramus, ut (quandoquidem haec etiam vobis non dubitamus a senatu vestro propositum iri) nobis indicare per literas velitis, quo modo vos gesturi sitis ad huiusmodi postulationem, aut quid videatur vobis, quo modo nos senatui nostro obviare debeamus, ne nostro penitus capite stetisse censeri possimus.</s>
				</p>
			</div>
			<div xml:id="div8" corresp="regest8">
				<p>
					<s n="15" xml:lang="la" type="auto">Hoc tamen velimus nunc minime publicatum, ne illi, qui haec narravit Sebastiano nostro, invidiam cum periculo conflare aut nostris<note xml:id="fn11" type="footnote" n="11">den Schaffhauser Ratsherren.</note>, si haec resciscant (quandoquidem nolunt ex alieno praescripto sapere), malevolentiam cum obstinacia conciliare videamur.</s>
				</p>
			</div>
			<div xml:id="div9" corresp="regest9">
				<p>
					<s n="16" xml:lang="la" type="auto">Interim valeto bene in domino.</s>
					<s n="17" xml:lang="la" type="auto">Salutant te Lingkius et Sebastianus.</s>
					<s n="18" xml:lang="la" type="auto">Saluta nomine meo d. <persName>Theodorum</persName><note xml:id="fn12" type="footnote" n="12"><persName>Theodor Bibliander</persName>.</note>, Pellicanum, Gvaltherum caeterosque omnes.</s>
					<s n="19" xml:lang="la" type="auto">Vellem, per hunc nostrum tabellionem rescriberes.</s>
					<s n="20" xml:lang="la" type="auto">Scaffhusii, anno 1547 quarto idus aprilis.</s>
					<s n="21" xml:lang="la" type="auto">Tuus ex animo Simpertus Vogtius.</s>
				</p>
				<p>
					<note type="address">[Adresse auf der Rückseite:]</note>
					<s n="22" xml:lang="la" type="auto">Doctrina, candore et pietate insigni viro d. Heynrycho Bullingero, domino suo observando, <placeName>Tigurinae</placeName> ecclesiae pastori vigilantissimo.</s>
					<s n="23" xml:lang="de" type="auto"><placeName>Zürich</placeName>.</s>
				</p>
			</div>
		</body>
	</text>
</TEI>
