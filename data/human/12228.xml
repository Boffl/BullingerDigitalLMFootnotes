<TEI xmlns="http://www.tei-c.org/ns/1.0" xml:id="file12228" type="Brief" source="VBS" n="1401">
	<teiHeader xml:lang="de">
		<fileDesc>
			<titleStmt>
				<title subtype="file">Heinrich Bullinger / Z체rich AN Joachim Vadian (von Watt), 16. Juni 1545</title>
			</titleStmt>
			<publicationStmt>
				<authority>Universit채t Z체rich</authority>
				</publicationStmt>
			<sourceDesc>
				<bibl type="scan">Z체rich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Scio, pios et studiosos tuae humanitati, domine et frater colende idemque dilectissime, alias commendatos esse.</s>
					<s n="3" xml:lang="la" type="auto">Quia tamen multi errones saepe bonis imponunt et se venditant pro studiosis, cum sint nebulones, volui huic D. Gerhardo Frisio testimonium dare fidele, ne inter errones numeretur.</s>
					<s n="4" xml:lang="la" type="auto">Est hic honesto loco et nobili familia natus, natione Frisius.</s>
					<s n="5" xml:lang="la" type="auto">Venit ad nos Tigurum pietatis et literarum ergo.</s>
					<s n="6" xml:lang="la" type="auto">Egit in aedibus D. Pellicani.</s>
					<s n="7" xml:lang="la" type="auto">Pius est et doctus.</s>
					<s n="8" xml:lang="la" type="auto">Rediturus autem domum et in patriam, voluit prius videre te imprimis, ecclesiam et urbem vestram.</s>
					<s n="9" xml:lang="la" type="auto">Opulentus est, subsidio non indiget.</s>
					<s n="10" xml:lang="la" type="auto">Excipe ergo illum, uti dignus est.</s>
					<s n="11" xml:lang="la" type="auto">Hac re facies rem te dignam et mihi longe gratissimam.</s>
					<s n="12" xml:lang="la" type="auto">Mire enim a nobis omnibus amatur propter pietatem, candorem et eruditionem.</s>
					<s n="13" xml:lang="la" type="auto">Vive et vale.</s>
					<s n="14" xml:lang="la" type="auto">Tiguri, 16. Iunii 1545.</s>
					<s n="15" xml:lang="la" type="auto">Tuus H(einricus) Bullingerus.</s>
					<s n="16" xml:lang="la" type="auto">Clarissimo viro D. D. Ioachimo Vadiano, Sangallensi consuli, domino suo colendissimo.</s>
					<s n="17" xml:lang="la" type="auto">Sangallen.</s>
				</p>
			</div>
		</body>
	</text>
</TEI>
