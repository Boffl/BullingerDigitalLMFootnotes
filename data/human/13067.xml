<TEI xmlns="http://www.tei-c.org/ns/1.0" xml:id="file13067" type="Brief" source="TUSTEP-20" n="3018">
	<teiHeader xml:lang="de">
		<fileDesc>
			<titleStmt>
				<title subtype="file">Joachim Vadian (von Watt) / St. Gallen an Heinrich Bullinger, 20. September 1547</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Proximas meas Antonio nostro librario ad te dedi, quas bona fide perlatas non ambigimus.</s>
					<s n="3" xml:lang="la" type="auto"><persName ref="p5483" cert="high">Alexium</persName> autem heri me compellantem non potui vacuum te adire sinere.</s>
					<s n="4" xml:lang="la" type="auto">Scripsi igitur has officii magis, quam ullius urgentis caussae gratia, nisi iusta demum caussa est, amicum in hoc tam exulceratorum temporum statu quorumlibet admonere.</s>
				</p>
			</div>
			<div xml:id="div2" corresp="regest2">
				<p>
					<s n="5" xml:lang="la" type="auto">Ad civem quendam nostrum<note xml:id="fn7" type="footnote" n="7">Unbekannt.</note> honesti ordinis e Lindavia scripsit itidem amicus et candidus homo<note xml:id="fn8" type="footnote" n="8">Unbekannt.</note>, cuius epistolae inserta erant quaedam, quae mihi bona eius gratia describi iussi, quo ad te mitterem.</s>
				</p>
			</div>
			<div xml:id="div3" corresp="regest3">
				<p>
					<s n="6" xml:lang="la" type="auto">Constans vero fama est, Hispanos nihil consilii intermittere, quin in tanto rerum successu Helvetios urgeant et redigant in ordinem, cuius rei magnam suspitionem faciunt, quod caesar ab urbibus lacustribus<note xml:id="fn9" type="footnote" n="9">Gemeint sind die Städte am Bodensee.</note> nihildum, quod sciam, exegit praesidiorum nomine et parcit ultro, velut eas praesidiis excubiisque mox imponendis reservet; deinde quod mirum odium est eius gentis in nostros ob clades multas et magnas, quas nostri passim intulerunt.</s>
					<s n="7" xml:lang="la" type="auto">Ferunt eos canum more mire esse memores iniuriarum, si quibus affeceris.</s>
					<s n="8" xml:lang="la" type="auto">Deinde nosti, quam odiosum sit iam multis annis vel nomen ipsum Switzerorum <placeName ref="l35" cert="high">Austriacę</placeName> domui, etiamsi inita foedera sunt et nihilnon amicitiae specie est dissimulatum, neque fides ulla utrinque vel data vel habita foederibus.</s>
					<s n="9" xml:lang="la" type="auto">Caesar<note xml:id="fn10" type="footnote" n="10"><persName ref="p18538" cert="high">Karl V.</persName></note> interim se nobis amicum fore pollicetur; <persName ref="p7706" cert="high">Granvella</persName> nil pollicetur, qui patriae nomen vindicare et sanguine partam libertatem nostram iugo summittere, praeterea et sanguinem <placeName ref="l35" cert="high">Austriacum</placeName> tot locis haustum diris modis ulcisci in animo fortasse constituit.</s>
				</p>
			</div>
			<div xml:id="div4" corresp="regest4">
				<p>
					<s n="10" xml:lang="la" type="auto">Hoc pro certo ferunt: Magni ordinis aulicos palam innuere, pacem caesari in Germania et <placeName ref="l16" cert="high">Italia</placeName> sarctam tectam nullam fore, nisi et nostris demum rictibus lupata iniiciat et servitute premat, qui libertate sua tot modis abutuntur.</s>
					<s n="11" xml:lang="la" type="auto">Quae quidem omnia ita me commovent, ut parum felicia auspicatave mihi de hoc hominum genere queam pollicere.</s>
				</p>
			</div>
			<div xml:id="div5" corresp="regest5">
				<p>
					<s n="12" xml:lang="la" type="auto">Vale.</s>
					<s n="13" xml:lang="la" type="auto">Sangalli, vicesimo die septembris, anno domini 1547.</s>
				</p>
				<p>
					<s n="14" xml:lang="la" type="auto"><persName ref="p8049" cert="high">Ioachimus Vadianus</persName>.</s>
				</p>
				<p>
					<note type="address">[Adresse auf der Rückseite:]</note>
					<s n="15" xml:lang="la" type="auto">Domino Henrycho Bullingero, episcopo Tigurino, domino suo colendissimo.</s>
				</p>
			</div>
		</body>
	</text>
</TEI>
