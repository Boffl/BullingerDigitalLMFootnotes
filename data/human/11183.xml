<TEI xmlns="http://www.tei-c.org/ns/1.0" xml:id="file11183" type="Brief" source="GR-I" n="11">
	<teiHeader xml:lang="de">
		<fileDesc>
			<titleStmt>
				<title subtype="file">Johannes Comander / Chur an Heinrich Bullinger, 24. Juni 1538</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratiam, pacem ac vitae innocentiam a Domino per Christum.</s>
					<s n="2" xml:lang="la" type="auto">Tam idoneum nactus tabellarium continere non potui, quin ad te literas darem, doctissime Bullingere, hoc argumento usus potissimum, ut literas a te reposcerem; meas quidem adeo aridas ac ieiunas nihili reputo, tuas vero omne genus eruditione plenas magni facio.</s>
					<s n="3" xml:lang="la" type="auto">De monasteriis agitur hic apud nos in spem illam, ut scolae fundentur.</s>
					<s n="4" xml:lang="la" type="auto">Deus optimus bene vertat!</s>
					<s n="5" xml:lang="la" type="auto">Sed quousque iam ventum sit in hac re, <persName ref="p3716" cert="high">Rudolphus</persName> noster ipse enumerabit melius, quam ego calamo consequi possem.</s>
					<s n="6" xml:lang="la" type="auto">Concilium <placeName ref="l1637" cert="high">Vincentiae</placeName> celebrari debuit; illuc quidam ex Romanis cardinalibus ordinati aut missi.</s>
					<s n="7" xml:lang="la" type="auto">Quid egerint, nescimus; nihil rumoris parit hoc conciliabulum, fortassis penitus sopitum ut illud prius, quod Mantuae debuit haberi.</s>
					<s n="8" xml:lang="la" type="auto">Paulus tercius a <placeName ref="l1221" cert="high">Nicea</placeName> nondum solvit; illic de resarcienda pace inter monarchas agendo nihil egit; aiunt monarchas illos rediisse quemque ad sua.</s>
					<s n="9" xml:lang="la" type="auto">De conventu vestro Tiguri <persName ref="p8412" cert="high">Megander</persName> nos certiores reddidit.</s>
					<s n="10" xml:lang="la" type="auto">Pacem quidem inter ecclesias magnopere optamus ac a Domino obsecrando petimus, sed eam, que non sit cum veritatis iactura, sed usura.</s>
					<s n="11" xml:lang="la" type="auto">Rogamus igitur te atque obsecramus, ut, si de hoc negotio quid amplius agi contigerit, quod dos scire referat aut conducat, ad nos scribere digneris.</s>
					<s n="12" xml:lang="la" type="auto">Deus optimus superstitem te nobis conservare velit.</s>
					<s n="13" xml:lang="la" type="auto">Ex <placeName ref="l98" cert="high">Curia Rhetiae</placeName>, octavo kalendas Iulii 38.</s>
					<s n="14" xml:lang="la" type="auto">Saluta meo nomine Leonem, <persName ref="p8127" cert="high">Pellicanum</persName>, <persName ref="p8412" cert="high">Megandrum</persName> et Ioannem Ammanum, viros omni honore dignos.</s>
				</p>
				<p>
					<s n="15" xml:lang="la" type="auto">Tibi deditus Ioannes Comander.</s>
				</p>
				<p>
					<s n="16" xml:lang="la" type="auto">Eruditione ac pietate ornatissimo viro magistro Heinricho Bullingero, Tigurinae ecclesiae antistiti, domino et amico suo primario.</s>
				</p>
			</div>
		</body>
	</text>
</TEI>
