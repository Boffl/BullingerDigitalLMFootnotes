<TEI xmlns="http://www.tei-c.org/ns/1.0" xml:id="file12909" type="Brief" source="TUSTEP-19" n="2860">
	<teiHeader xml:lang="de">
		<fileDesc>
			<titleStmt>
				<title subtype="file">Joachim Vadian (von Watt) / St. Gallen an Heinrich Bullinger, 24. März 1547</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">S. P. D.</s>
					<s n="2" xml:lang="la" type="auto">Chalcographo, quem tu mihi tuis in literis commendasti, libenter fuissem gratificatus, si ullo modo potuissem.</s>
					<s n="3" xml:lang="la" type="auto">Verum ipsemet coram expertus est a nescio quo eximie sibi esse illusum spe magnae haereditatis proposita a matre videlicet relictae, quae extremae tamen egestatis intuitu in hospitale nostrum excepta, et liberaliter quidem prope tribus mensibus, quam voluit, exquisita luculentaque alimonia adusque supremum halitum fota et tractata est.</s>
					<s n="4" xml:lang="la" type="auto">Distraxit ipsa suppellectilis suae partem, ne vacuis prorsus manibus acciperetur, quatuor interim aureis Tigurum filio missis, et tunica quoque, quam quinque puto aureis aestimavit.</s>
					<s n="5" xml:lang="la" type="auto">Ea de re et ipse <persName ref="p6650" cert="high">Spitzius</persName>, quicquid ei negatum est, tam urgentibus de caussis consulit boni, et agnoscit, plurimum beneficii nostrorum commiseratione in dulcissimam matrem esse collatum.</s>
				</p>
			</div>
			<div xml:id="div2" corresp="regest2">
				<p>
					<s n="6" xml:lang="la" type="auto">De victoria principis electoris<note xml:id="fn8" type="footnote" n="8"><persName ref="p19065" cert="high">Johann Friedrich I. von Sachsen</persName> siegte am 2. März bei Rochlitz gegen Moritz.</note> certum est, et recentibus literis a viris honestissimis nostri mercatores rem ipsam, ut obtigit, acceperunt, quarum compendium senatus noster Tigurino senatui summisit, quod et tibi, ut legas, dabitur.</s>
				</p>
			</div>
			<div xml:id="div3" corresp="regest3">
				<p>
					<s n="7" xml:lang="la" type="auto">Est et <persName ref="p7364" cert="high">Rossensis ille Martinus</persName><note xml:id="fn9" type="footnote" n="9"><persName ref="p7364" cert="high">Martin von Rossem</persName>.</note>, qui Belgis hactenus omnibus terrori fuit, a <placeName ref="l61" cert="high">Premensibus</placeName><note xml:id="fn10" type="footnote" n="10"><placeName ref="l61" cert="high">Bremen</placeName>.</note> et urbibus Germanicis maritimis magna clade profligatus, unde et <persName ref="18574" type="auto_name">Hessum</persName><note xml:id="fn11" type="footnote" n="11"><persName ref="p18574" cert="high">Philipp von Hessen</persName>.</note> animum resumpsisse et instruere se ad bellum sustinendum fertur.</s>
					<s n="8" xml:lang="la" type="auto">Arrigere autem et urbes aures dicuntur nec aliud cupere magis, quam dira illa <placeName ref="l29" cert="high">Hispanorum</placeName> hominum panolethria sublevari.</s>
					<s n="9" xml:lang="la" type="auto">Sola interim <placeName ref="l457" cert="high">Constantia</placeName> et laudem et praemium constantię feret.</s>
					<s n="10" xml:lang="la" type="auto">De <placeName ref="l492" cert="high">Argentorato</placeName> bene speratur; sed senem illum <persName ref="9708" type="auto_name">Wirtenbergensem</persName><note xml:id="fn12" type="footnote" n="12"><persName ref="p9708" cert="high">Ulrich von Württemberg</persName>.</note> caesaris<note xml:id="fn13" type="footnote" n="13"><persName ref="p18538" cert="high">Karl V.</persName></note> genua osculatum esse ferunt.</s>
					<s n="11" xml:lang="la" type="auto">Utinam sint, qui avitam Germanię virtutem postliminio revocatam gloriose vindicent!</s>
				</p>
			</div>
			<div xml:id="div4" corresp="regest4">
				<p>
					<s n="12" xml:lang="la" type="auto"><persName ref="p1055" cert="high">Frechtus</persName> schedam potius quam epistolam dedit<note xml:id="fn14" type="footnote" n="14">16. Februar/20. März (<persName ref="p8049" cert="high">Vadian</persName> BW VI 598-601, <ref target="file11561">Nr. 1518</ref>).</note>, spei plenam, sed trepide tamen circumspectam et solita carentem libertate, quod mirum non est in tanto Corycaeorum coetu.</s>
					<s n="13" xml:lang="la" type="auto">Iubet tamen, te cum tuis omnibus salvere, et in tuorum albo censeri summopere cupit.</s>
				</p>
			</div>
			<div xml:id="div5" corresp="regest5">
				<p>
					<s n="14" xml:lang="la" type="auto">Librum istum e <placeName ref="l267" cert="high">Colonia</placeName> missum lego libenter et gaudeo, in adversis tanta cum asseveratione gloriae Christi persistere senem illum et vere reverendum principem episcopum<note xml:id="fn15" type="footnote" n="15"><persName ref="p8462" cert="high">Hermann von Wied</persName>.</note>, quem solum in tota ferme Germania video dignum esse, qui apostolicę functionis successor habeatur.</s>
					<s n="15" xml:lang="la" type="auto">Dominus illum conservet incolumem eventibus laetis et auspicatis.</s>
					<s n="16" xml:lang="la" type="manual">Amen.</s>
				</p>
			</div>
			<div xml:id="div6" corresp="regest6">
				<p>
					<s n="17" xml:lang="la" type="auto">Vale et me ama.</s>
					<s n="18" xml:lang="la" type="auto">Mittam librum, ubi perlegero; continuam enim lectionem crebra mihi negocia non concedunt.</s>
					<s n="19" xml:lang="la" type="auto">S. Galli, nono calendas aprilis anno 1547.</s>
				</p>
				<p>
					<s n="20" xml:lang="la" type="auto">Tuus <persName ref="p8049" cert="high">Ioachimus Vadianus</persName>.</s>
				</p>
				<p>
					<note type="address">[Adresse darunter:]</note>
					<s n="21" xml:lang="la" type="auto">Praestantissimo viro domino Heinrycho Bullingero, clarissimae urbis Tigurinae episcopo, domino et amico sumopere colendo.</s>
				</p>
			</div>
		</body>
	</text>
</TEI>
