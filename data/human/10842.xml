<TEI xmlns="http://www.tei-c.org/ns/1.0" xml:id="file10842" type="Brief" source="HBBW" n="803">
	<teiHeader xml:lang="de">
		<fileDesc>
			<titleStmt>
				<title subtype="file">Heinrich Bullinger / Zürich AN (Dekane) Johannes Stumpf / [Zürich], 21. April 1536</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich ZB</bibl>
				</sourceDesc>
		</fileDesc>
		</teiHeader>
	<text xml:lang="de">
		<body>
			<div xml:id="div1" corresp="regest1">
				<p>
					<s n="1" xml:lang="de" type="auto">Gnad und frid von gott durch unßernn herren Iesum Christum.</s>
				</p>
				<p>
					<s n="2" xml:lang="de" type="auto">Demnach klag under vilen bruͤderen gewesen, das inen innet vier jaren ir bestimpt korpus abgebrochen und sy nütt habind, das sy bliben mögend, und die pfarren zuͦ verlaßen mit der tzitt genötigt, hab ich die klag minen herren fürtragen mit antzeigung, was schadens daruß entstan etc<note xml:id="fn4" type="footnote" n="4">Ein schriftlicher "Fürtrag" ist nicht erhalten. -Zur Sache vgl. <hi>Bächtold,</hi> Bullinger vordem Rat 155f.</note>.</s>
					<s n="3" xml:lang="de" type="auto">Hieruff habend sy mir befolhen, gruntlich zuͦ erkundigen, weliches doch die personen syend.</s>
					<s n="4" xml:lang="de" type="auto">Dann wo das corpus bliben, nitt abbrochen, und ein zimliche naarung sye, laßend sy es bliben, wo aber berlicher mangel und die provisionen abbrochen und die bestimpten competentzen durch ungunst der lähenherren nitt bezalt, söllend sich antzeigen.</s>
				</p>
				<p>
					<s n="5" xml:lang="de" type="auto">Uff sömlichs ist min meinung und bitt, du wellist nütt allen, sonder den bruͤderen allein, umb die es ein gstalt hatt, wie da oben gemeldet, miner herren meinung antzeigen und verschaffen, das von innen ein gschrifft gestelt, darin volgender artikel erklärtt: 1. Wie es ein gstalt umb die pfarrer habe, wer lähenherr und was der kilchen vermögen sye; 2. Was und wo der mangel, was und wie vil abgangen, wer es habe abgesprochen und wie es abgangen sye; 3. Antzeigung, wie der sach zuͦ helfen wäre, und wo man es (so es vorhanden) nemmen mochte.</s>
				</p>
				<p>
					<s n="6" xml:lang="de" type="auto"><pb type="edition" next="249"/>Wenn sölliche geschrifft vertzeichnet, so verfuͤgents mir ilends, oder bringends uff das lengst in synodum, 8. may, das ist mentags nach dem meytag; wie wol, so es müglich were, vor dem synodo geschikt, will ich dann sölichs nach befelch den verordneten fürtragen.</s>
				</p>
				<p>
					<s n="7" xml:lang="de" type="auto">Lassend üch die kilchen Christi inn truwen befolhen sin.</s>
				</p>
				<p>
					<s n="8" xml:lang="de" type="auto">Datum Zürich, frytags nach osteren 1536.</s>
				</p>
				<p>
					<s n="9" xml:lang="de" type="auto">Heinrich Bullinger.</s>
					<s n="10" xml:lang="de" type="auto">Diß verckünd ouch dem decano zuͦ <placeName>Uster</placeName><note xml:id="fn12" type="footnote" n="12"><persName>Utz Eckstein</persName>.</note>, wie wol ich acht, er habe ghein under imm<note xml:id="fn14" type="footnote" n="14">er habe keinen derartigen Fall im Kapitel.</note>.</s>
				</p>
				<p>
					<note type="address">[Adresse auf der Rückseite:]</note>
					<s n="11" xml:lang="de" type="auto">Dem frommen und getruwen Johansen Stumppffen, dechan za Bubickon, sinem lieben bruͦder.</s>
				</p>
			</div>
		</body>
	</text>
</TEI>
