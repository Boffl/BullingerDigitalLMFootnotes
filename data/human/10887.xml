<TEI xmlns="http://www.tei-c.org/ns/1.0" xml:id="file10887" type="Brief" source="HBBW" n="848">
	<teiHeader xml:lang="de">
		<fileDesc>
			<titleStmt>
				<title subtype="file">s.n. / Reichenweier AN s.n. / [Zürich], 16. Juni 1536</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Fratribus, qui euangelion Christi Tiguri annuntiant, ministri verbi in ducatu <placeName>Wirtenbergensi</placeName> apud Elsates gratiam et pacem per Christum optant.</s>
				</p>
				<p>
					<s n="2" xml:lang="la" type="auto">Superioribus quidem diebus, o viri fratres venerandi atque suspitiendi, ad vos scripsimus<note xml:id="fn2" type="footnote" n="2">Vgl. <bibl>HBBW</bibl> V, <ref target="file10688">Nr. 650</ref> und 658.</note> humiliter necnon et supliciter rogantes et flagitantes unum ex his viris, qui hactenus vobiscum in verbi dei ministerio versati sint, aliquamdiu ad nos mufti, cuius eruditione, integritate et gravitate non solum probiores doctioresque redderemur, verumetiam cuius magisterio atque auctoritate offendicula, blasphemie, mores papistarum corruptissimi et quiquid verbo divino esset adversarium, e medio nostri tollerentur extirparenturque et nova quedam ad dei gloriam et proximi utilitatem facientia in locum succederent et in piorum erigerentur animis et edifficarentur.</s>
					<s n="3" xml:lang="la" type="auto">Et in hoc vestram dilectionem et benefitium in nos non vulgare experti imo in dies (altissimi gratia) magis atque magis experimur, cum nobis miseritis preter omne quidem meritum <persName>Erasmum Fabritium</persName><note xml:id="fn3" type="footnote" n="3">Graf <persName>Georg</persName> hatte zusammen mit semen Pfarrern im Oktober 1535, nach mehreren Versuchen, beim Zürcher Rat erreicht, daß ihm <persName>Erasmus Schmid</persName> auf ein halbes Jahr, bis zum 24. Juni 1536, zur Durchführung der Reformation in seinen Herrschaftsgebieten ausgeliehen wurde. Vgl. <bibl>HBBW</bibl> V, <ref target="file10688">Nr. 650</ref>, 658, 6781.</note>, virum tam theologię quam undecunque doctissimum (sic enim omnium nostrum calculis punctisque<note xml:id="fn4" type="footnote" n="4">Zur Redensart vgl. <bibl>Adagia</bibl>, 1, 5, 60 (<bibl>LB</bibl> II 205f).</note> existimatur), quod non solum,<pb type="edition" next="338"/> que Iesus Christus tradidit, bona cum fidutia populo apponat, ut ad eius contiones plenis undique viis eatur<note xml:id="fn5" type="footnote" n="5"><persName>Plautus</persName>, Epidicus 208.</note>, sic enim solet eas omnium cum admiratione facere et utilitate, verumetiam preter hoc et eius eruditionem vite innocentia, morum integritate, in omnibus etiam sic respondeat, ut nihil<pb type="scan" next="||128v."/> virtutum ac scientiarum in eo desiderari queat.</s>
					<s n="4" xml:lang="la" type="auto">Quapropter a nobis haud immerito ut numen colendus suspiciendusque est et erit, vobis autem, quorum studio et opera talis contigit <persName>Erasmus</persName>, immortales agende gratie, et iamiam agimus et nunquam non acturi, non illas tamen, quas debemus, sed quas iam possumus, interim semper quoque in vestris quibuscunque rebus promittentes vos paratissimos habituros nos et promptissimos.</s>
					<s n="5" xml:lang="la" type="auto">Ceterum quandoquidem res nondum nostra (christiane religionis causam putamus) eo venerit, ut citra ecclesie nostre magnum detrimentum et solatio <persName>Erasmi</persName> et presentia bene poterimus destitui, quid etiam tristius, imo pernitiosius (quam ipsum aufferi) nobis unquam obtingere posset, partim adhuc nobiscum non omnibus reformatis et ad ecclesie vestre formam restitutis; et sit tamen reformationis adhuc spes.</s>
					<s n="6" xml:lang="la" type="auto">Deinde quod plures adhuc habeamus undique verbi adversarios non cessantes quottidie et simplicium animos labefactare et odiose nobis quasi semper facessere negotia, quibus eo facilius equidem, si a parte nostra steterit <persName>Erasmus</persName>, nos eis opponere et eorum maledica ora obstruere possumus; etiam hactenus aliquibus non infeliciter obstructa sunt.</s>
					<s n="7" xml:lang="la" type="auto">Has ob causas (charissimi fratres), ut ea nos benevolentia complectamini, qua hucusque estis complexi, adhibendo denuo omnem diligentiam, ne <persName>Erasmi</persName> consortio privemur et conspectu, rogamus, oramus, obsecramus et obtestamur.</s>
					<s n="8" xml:lang="la" type="auto">Quod et facturi sitis (nephas enim nobis videretur tam<pb type="scan" next="||129r."/> honesta petentibus refragari), nobis de vobis pollicemur, in eo etiam certo scitote vos non solum nobis uti verbi ministris, sed et ovibus eius cure commissis rem omnium gratissimam facere.</s>
				</p>
				<p>
					<s n="9" xml:lang="la" type="auto">Deus optimus maximusque augeat in vobis dona sua spiritualia et iuvande rei christiane diutissime vos incolumes conservet et florentes.</s>
					<s n="10" xml:lang="la" type="auto">Valete, literarum et christiane religionis ornamenta ac columina, et pro nostra ecclesia orate; nos quoque pro vestra oraturi.</s>
				</p>
				<p>
					<s n="11" xml:lang="la" type="auto">Datum ex Richevilla, die decimo sexto iunii anno tricesimo sexto.</s>
				</p>
				<p>
					<s n="12" xml:lang="la" type="auto">Per nos ministros verbi in ducatu <placeName>Wirtenbergensi</placeName> apud</s>
				</p>
				<p>
					<s n="13" xml:lang="la" type="auto">Elsates, vestre religionis deditissimos et studiosissimos.</s>
				</p>
				<p>
					<note type="address">[Adresse auf f. 129v.:]</note>
					<s n="14" xml:lang="la" type="auto">Universis in Christo fratribus Tiguri verbi dei precones agentibus fidelissimos atque vigilantissimos suis observandissimis.</s>
				</p>
			</div>
		</body>
	</text>
</TEI>
