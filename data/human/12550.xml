<TEI xmlns="http://www.tei-c.org/ns/1.0" xml:id="file12550" type="Brief" source="HBBW" n="2503">
	<teiHeader xml:lang="de">
		<fileDesc>
			<titleStmt>
				<title subtype="file">[Ambrosius Blarer (Blaurer)] / [Konstanz] AN [Heinrich Bullinger], 16. Juli 1546</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="de">
		<body>
			<div xml:id="div1" corresp="regest1">
				<p>
					<s n="1" xml:lang="de" type="auto">Furgeliepter herr und bruͦder.</s>
					<s n="2" xml:lang="de" type="auto">Ewer langer brieff, des datum den 12. iulii zuͦ 9 ur vormittag,<note xml:id="fn2" type="footnote" n="2">Brief <ref target="file12543">Nr. 2496</ref>; vgl. dort <hi>Z.</hi> 98.</note> ist mir durch ainen von <placeName>Sant Gallen</placeName> uff 15. iulii nach drey uren aubends uberantwurt.</s>
					<s n="3" xml:lang="de" type="auto">Daruff in kurzem yn grosser yl.</s>
				</p>
			</div>
			<div xml:id="div2" corresp="regest2">
				<p>
					<s n="4" xml:lang="de" type="auto">Erstlich wisst, das diser jung<note xml:id="fn4" type="footnote" n="4"><persName>Hans Rych</persName> von <placeName>Rapperswil</placeName>.</note>, von dem ir schreibt,<note xml:id="fn5" type="footnote" n="5">In <ref target="file12543">Nr. 2496</ref>,1-15, vom 12. Juli.</note> nitt bey mir gewesen, ouch kain brieff des innhalts, davon ir schribt,<note xml:id="fn6" type="footnote" n="6">Brief <ref target="file12540">Nr. 2493</ref>; s. <ref target="file12543">Nr. 2496</ref>,9-11.</note> mir von yemand uberantwurt worden.</s>
					<s n="5" xml:lang="de" type="auto">Darum wellt nachfrag halten, wa bott und brieff hinkommen.</s>
					<s n="6" xml:lang="de" type="auto">Es ist aller falsch und untreuw in der wellt, und gilt warlich uffsechens, dann es ist alles voller verreterey.</s>
					<s n="7" xml:lang="de" type="auto">Vyllicht ist dem gesellen sonst etwas begegnet.</s>
					<s n="8" xml:lang="de" type="auto">Ich will mich auff <placeName>Augspurg</placeName> auch erkundigen, ob ich in erfarung kommen moͤchte, was er fur ain mensch seye.</s>
				</p>
			</div>
			<div xml:id="div3" corresp="regest3">
				<p>
					<s n="9" xml:lang="de" type="auto">Sonst darff es dismals nitt schreibens.</s>
					<s n="10" xml:lang="de" type="auto">Hab euch aller erst geschriben,<note xml:id="fn8" type="footnote" n="8"><persName>Blarer</persName> meint seinen Brief vom Vortag (Nr. 2500).</note> und ir wisst nunmehr, wie sich all sachen bys anher verloffen.</s>
					<s n="11" xml:lang="de" type="auto">Gott geb gluck und gnad, das guͦtem anfang besser fuͤrgang unnd der aller best ussgang widerfare, und mitt gottes forcht und yfer alles gehandelt werde.</s>
				</p>
			</div>
			<div xml:id="div4" corresp="regest4">
				<p>
					<s n="12" xml:lang="de" type="auto">Ich will euch gern schreiben, alls offt ich mitt fuͦgen kan<note xml:id="fn9" type="footnote" n="9">alls offt ich mitt fugen kan: sooft ich Gelegenheit dazu habe.</note>; aber mitt unserm stattschreiber<note xml:id="fn10" type="footnote" n="10"><persName>Jörg Vögeli d.Ä.</persName></note> kan ich dis orts nichts den graden weg usrichten.</s>
					<s n="13" xml:lang="de" type="auto">Ich<pb type="edition" next="204"/> muͦß selten kommen und die sach ain krommen weg inher bringen, das ich durch inn bottschafft hinin<note xml:id="fn11" type="footnote" n="11">nach Zürich.</note> haben und euch by derselbigen schreiben moͤge.</s>
					<s n="14" xml:lang="de" type="auto">Dann er ist warlich ain sehr frommer, redlicher mann.</s>
					<s n="15" xml:lang="de" type="auto">Aber in ettlichen dingen hat er seine aignen rechnungen, darab er sich nitt bringen lasst; under welchen ouch diß ains ist, das er glatt nitt zuͦ guͦt halten kan, wann er nun argwonet, daß die predicanten sich soͤlcher hendel ouch annemmind.</s>
				</p>
			</div>
			<div xml:id="div5" corresp="regest5">
				<p>
					<s n="16" xml:lang="de" type="auto">Derhalb ich euch bys anher ouch gar selten hinein geschriben by denen botten, die der stattschreiber von meiner herren wegen hinein fertiget.</s>
					<s n="17" xml:lang="de" type="auto">Item, wan ir mir etwas von soͤlichen sachen schreibend, das meinen herren anzuͦzoͤgen ist, verhuͤt ich zum besten, das der stattschriber nitt gedencke, daß soͤlichs von euch komme, dann sunst wer es im gar zuͦwider.</s>
					<s n="18" xml:lang="de" type="auto">Hat sunst die prediger sehr lieb, aber er mag nitt, daß sy sich in ainch<note xml:id="fn13" type="footnote" n="13">irgendein; s. <bibl>SI</bibl> I 280.</note> weg diser ding annemind.</s>
				</p>
			</div>
			<div xml:id="div6" corresp="regest6">
				<p>
					<s n="19" xml:lang="de" type="auto"><pb type="scan" next="181"/>Das ir gern sechind, das die eweren all an ainem sondern hauffen wehren under unserer hoptleut ainem und das ain guͦte ordnantz<note xml:id="fn15" type="footnote" n="15">Ordnung, Disziplin.</note> gehalten wurde zuͦ baiden tailen,<note xml:id="fn16" type="footnote" n="16">Sowohl von den eidgenössischen als auch von den deutschen Söldnern.</note> sechind wir all ouch gern.</s>
					<s n="20" xml:lang="de" type="auto">Welten gern helffen und rathen, wa etwas zuͦ unß stände<note xml:id="fn17" type="footnote" n="17">wa etwas <hi>zu</hi> unß stände: wenn es uns zustünde.</note>.</s>
					<s n="21" xml:lang="de" type="auto">Aber wir achtend, es werde allso alles uff zimlich und lydlich weg gebracht.</s>
					<s n="22" xml:lang="de" type="auto">Diß volck alles will sich nitt recht gedinen noch maisteren lassen<note xml:id="fn18" type="footnote" n="18">gedinen ... lassen: dienlich erweisen.</note>, wie ir wisst.</s>
					<s n="23" xml:lang="de" type="auto">Mann will an denen orten mitt zucht schlapen<note xml:id="fn19" type="footnote" n="19">nachlässig sein; s. <bibl>Fischer</bibl> V 895f.</note>, wie mans anfacht<note xml:id="fn20" type="footnote" n="20">wie mans anfacht: egal wie man [dagegen] vorgeht.</note>.</s>
				</p>
			</div>
			<div xml:id="div7" corresp="regest7">
				<p>
					<s n="24" xml:lang="de" type="auto">Mein l[ieber] vetter<note xml:id="fn21" type="footnote" n="21"><persName>Konrad Zwick</persName>.</note> empiet euch vyl guͦtz und gruͦtz<note xml:id="fn22" type="footnote" n="22">Gruß.</note>.</s>
					<s n="25" xml:lang="de" type="auto">Achtet, es werde im an der zalung an euch nichts mangeln<note xml:id="fn23" type="footnote" n="23">Gemeint ist, dass <persName>Zwick</persName> wohl weiß, dass Bullinger sich etwas einfallen lassen wird, um den ihm gespielten Streich zu vergelten; s. <ref target="file12543">Nr. 2496</ref>,82f.</note>.</s>
					<s n="26" xml:lang="de" type="auto">Will dero erwarten und sich beflissßen, das er euch dabey ouch nichts schuldig beleyb.</s>
					<s n="27" xml:lang="de" type="auto">Wolan!</s>
					<s n="28" xml:lang="de" type="auto"><foreign xml:lang="la">Extra iocum,</foreign> lasst unnß bitten, flehen und von hertzen schreyen, das der herr gott diß sach fuͤren und ussfuͤren welle zuͦ seinem ewigen lob!</s>
				</p>
			</div>
			<div xml:id="div8" corresp="regest8">
				<p>
					<s n="29" xml:lang="de" type="auto">Ich uberschick euch hiemitt ain schrifft, deren unser frommer doctor <persName>Hans Zwick</persName> selig und ich ain bruch gehapt, so ich etwa nitt hie gewesen byn, und wir ainander etwas vertraulichs geschriben haben.</s>
					<s n="30" xml:lang="de" type="auto">Were guͦt, in denen loͤfen behuͦtsam ze sein, wann brieff veruntreuwet wurden, das es yederman on nachtail were.</s>
					<s n="31" xml:lang="de" type="auto">Mir ist sovyl mitt brieffen begegnet, daß ich billich behuͦtsam sein und gwarsamlich handlen sollt, alls ich ouch in vyl weg köndt des schribends halber, so es von noͤten sein wellt.<pb type="edition" next="205"/></s>
				</p>
			</div>
			<div xml:id="div9" corresp="regest9">
				<p>
					<s n="32" xml:lang="de" type="auto">Was yetzund die zeytung seyen und wie sich all ding schickind unnd zuͦtragind, schreibend hiemitt gantz fleyssig meine herren ewern gehaimen raͤthen.</s>
					<s n="33" xml:lang="de" type="auto">By denen wellt euch deren ding erkundigen, wie ich dann ongezweyfelt byn, sy euch des nichts verhaltind, diewyl guͦt, das irs wissind.</s>
					<s n="34" xml:lang="de" type="auto">Es schickt sich doch alles noch woll und besser, dann wir wert seind.</s>
					<s n="35" xml:lang="de" type="auto">Dem herren seye lob und preyß in ewigkait.</s>
					<s n="36" xml:lang="de" type="auto">Den lasst unß mitt allem ernst anruͤffen, das er fuͤr und fuͤr<note xml:id="fn27" type="footnote" n="27">für und für: weiterhin.</note> der besser sein, kain alten schaden an unns rechen, sonder mitt unns nach seiner vaͤtterlichen guͤte und truw zuͦ hailgung seines grossen nammens handlen welle.</s>
				</p>
			</div>
			<div xml:id="div10" corresp="regest10">
				<p>
					<s n="37" xml:lang="de" type="auto"><pb type="scan" next="182"/>Ab dem tag zuͦ <placeName>Baden</placeName><note xml:id="fn29" type="footnote" n="29">Die <placeName>Badener</placeName> Tagsatzung, die am 5. Juli begonnen hatte; s. <ref target="file12521">Nr. 2474</ref>, Anm. 6.</note> vernym ich wol, das ir prediger zuͦ Zuͤrich geschuldiget werdind, ir machind den louff der knecht und predigind trungelich, sy sollind yetz louffen und seyen des schuldig, etc.</s>
					<s n="38" xml:lang="de" type="auto">Aber ich gibs fuͤr ain calumniam.</s>
					<s n="39" xml:lang="de" type="auto">Waiß euch vyl baß gesinnt, dann das ir allso die gmainen knecht uffstyflind<note xml:id="fn32" type="footnote" n="32">aufhetzt; s. <bibl>Fischer</bibl> I 425.</note>.</s>
					<s n="40" xml:lang="de" type="auto">Gedenk aber, ir thuͤn getruwe meldung, was ainer oberkait hierinn gebure, wie ich dann ausß ainem ewerm schreiben vernomen, das ir ernstlich an der sach seyen und predgind, etc.</s>
					<s n="41" xml:lang="de" type="auto">Soͤlichs wirt euch dann von den boͤswilligen dahin gedeut, alls ob ir die knecht selbs ze louffen bewegind und raitzind.</s>
					<s n="42" xml:lang="de" type="auto">Hab ich euch danecht nitt underlassen wellen, anzuͦzoͤgen, euch dest baß wissen in die sachen zerichten, sonderlich die weyl es ouch diser zeyt nitt von noͤten, das ouch ewer oberen dahin gewysen werden.</s>
				</p>
			</div>
			<div xml:id="div11" corresp="regest11">
				<p>
					<s n="43" xml:lang="de" type="auto">Dann mir ist in vertrauwen angezögt, das mine herren byß anher vyl lieber gesehen habind, das Turgoͤwer, Dockenburger, Apozeller und ander geloffen seyen, dann Zuͤricher,<note xml:id="fn34" type="footnote" n="34">Was nicht Bullingers Meinung war; s. <ref target="file12543">Nr. 2496</ref>,41-46.</note> usß ursachen, das sy lieber wellind, das die Zuͤricher ir volck behaltind, damitt, wa sich etwa by unß unruͦerhuͤbe, das wir aintweders leut zuͦ ainer besatzung bedoͤrfften, oder wir vyllicht etwa dem find ain ynfal thain welten, das wir euch dann gehaben<note xml:id="fn37" type="footnote" n="37">zur Verfügung haben.</note> moͤchten, die wir dann vyl lieber dann ander haben welten usß nitt geringen ursachen.</s>
				</p>
			</div>
			<div xml:id="div12" corresp="regest12">
				<p>
					<s n="44" xml:lang="de" type="auto">Dann Turgoͤwer, etc., seind ain volck on ain ainigs hopt, und desshalb usß vyl, vyl ursachen schwarlich mitt inen etwas uszerichten, etc.</s>
					<s n="45" xml:lang="de" type="auto">Sonst die ewern wurden allweg neben den unsren ouch von euch ain zuͦgebnen hoptman<pb type="edition" next="206"/> haben und oberen, den sy entsytzen muͤssen, etc.</s>
					<s n="46" xml:lang="de" type="auto">Ander ursachen merkt ir selbs wol.</s>
					<s n="47" xml:lang="de" type="auto">Kans nitt erschreiben<note xml:id="fn40" type="footnote" n="40">zu Ende schreiben; s. <bibl>Fischer</bibl> II 841.</note>.</s>
				</p>
			</div>
			<div xml:id="div13" corresp="regest13">
				<p>
					<s n="48" xml:lang="de" type="auto">Sollte sich dann under den Aidgnossen selbs etwas unruͦ erregen (wie man dann vernympt, das man ubel zuͦsamen sticht<note xml:id="fn41" type="footnote" n="41">ubel zusamen sticht: nur schlecht miteinander auskommt; vgl. <hi>SI X</hi> 1237.</note> zuͦ <placeName>Baden</placeName>) und ir alls dann vyl knecht und vyllicht die besten dussen<note xml:id="fn42" type="footnote" n="42">draußen.</note> hetten (wie wir dann vernemmen, das iren vyl waidlicher leut und ain kern der ewern gern zugind<note xml:id="fn45" type="footnote" n="45">in den Krieg ziehen würde.</note> und gantz bewegig seyen), so were es nitt guͦt.</s>
					<s n="49" xml:lang="de" type="auto">Dann sollten sy in soͤlichem fall widerum haim ziechen und euch, wie billich, bystendig sein, das mochte alls dann den unsern vyllicht ain grosser nachtail sein.<pb type="scan" next="183"/></s>
					<s n="50" xml:lang="de" type="auto">Sollten sy dann by den unsern blyben wellen oder alls dann vyllicht die sachen dermassen uff unser seyten geschaffen sein, das sy nitt köndten abziechen, so were dasselbig euch ain grosser nachtail, so ir iren manglen sollen.</s>
				</p>
			</div>
			<div xml:id="div14" corresp="regest14">
				<p>
					<s n="51" xml:lang="de" type="auto">In summa: dieweyl die unsren diß mal mitt leuten nach aller notturfft allenthalb versechen und der knecht eh zuͦ vyl dann ze wenig seind, so ist das best, ir rathind in allweg und helffind dahin by sonderen personen der ewern und sonst in gemain, das sy anhaim belybind.</s>
					<s n="52" xml:lang="de" type="auto">Aber so sich mitt der zeyt die obgemeldten fell zuͦtruͤgind, wie dann vermuͦtlich das ain werde doch beschechen, alls dann sind handtlich und wendend allen moͤglichen fleyß an, wie wir unß da[nn] gentzlich zuͦ euch versehend<note xml:id="fn46" type="footnote" n="46">wie wir unß ... gentzlich zu euch versehend: wie wir es von euch erwarten.</note>, damitt wir von den eweren hilff und bystand habind zuͦ der selbigen zeyt.</s>
					<s n="53" xml:lang="de" type="auto">Dann diß sach sicht im gleych<note xml:id="fn47" type="footnote" n="47">sicht im gleych: sieht danach aus.</note>, das sy gantz weytloͤffig werde, schafft des kaisers<note xml:id="fn48" type="footnote" n="48"><persName>Karl V.</persName></note> grosse macht und der pfaffen schwärer seckel.</s>
					<s n="54" xml:lang="de" type="auto">Werden all ir hail versuͦchen unnd wol wissen, das es gillt sygen oder gar verderben, und, wie man sagt, bischoff oder bader werden<note xml:id="fn49" type="footnote" n="49">bischoff oder bader werden: Herr oder Knecht werden; s. <bibl>SI</bibl> IV 1015; <hi>FNHDW</hi> II 1679; <bibl>Wander</bibl> I 384, Nr. 2.6.9.13.</note>.</s>
					<s n="55" xml:lang="de" type="auto">Derhal[b] vermuͦtlich diser brey werde nitt by ainem fuͤhr gesotten<note xml:id="fn50" type="footnote" n="50">Gemeint ist, dass wohl mehr als eine Kampfhandlung nötig sein wird.</note>.</s>
					<s n="56" xml:lang="de" type="auto">Aber wir sond im herren getrösst.</s>
				</p>
			</div>
			<div xml:id="div15" corresp="regest15">
				<p>
					<s n="57" xml:lang="de" type="auto">Gruͤtzt ewer haußgesind sampt allen guͦten herren und freunden.</s>
					<s n="58" xml:lang="de" type="auto">Wir begeren irer und der gantzen kirchen by euch getruw fuͤrpitt.</s>
					<s n="59" xml:lang="de" type="auto">Min l[ieber] br[uͦder]<note xml:id="fn51" type="footnote" n="51"><persName>Thomas Blarer</persName>.</note> und vetter <persName>C[onradt] Zwick</persName> empieten euch alles liebs und guͦts.</s>
					<s n="60" xml:lang="de" type="auto">Ich habs dißmal aber gewagt, dieweyl ich vernommen, das meine herren ewern gehaimen räthen schreiben wellen,<note xml:id="fn52" type="footnote" n="52">Siehe oben Anm. 26.</note> das ich unsern stattschriber gebetten, euch diß meinen brieff ouch zuͦzeschaffen.</s>
				</p>
				<p>
					<s n="61" xml:lang="de" type="auto">Datum den 16. iulii 1546.<pb type="edition" next="207"/></s>
					<s n="62" xml:lang="de" type="auto">Ich lig yetz drey wochen inn an ainem brüchlin, das mir vor ainem jar widerfaren.</s>
					<s n="63" xml:lang="de" type="auto">Hofft man, mir ze helfen, das ich mich nitt musß schniden lassen.</s>
					<s n="64" xml:lang="de" type="auto">Und schikt sich die sach wol!</s>
					<s n="65" xml:lang="de" type="auto">Bätend gott, das wol gonnt.</s>
				</p>
				<p>
					<note type="signature">[Ohne Unterschrift.]</note>
					<note type="address">[Ohne Adresse.]</note>
				</p>
			</div>
		</body>
	</text>
</TEI>
