<TEI xmlns="http://www.tei-c.org/ns/1.0" xml:id="file10101" type="Brief" source="HBBW" n="72">
	<teiHeader xml:lang="de">
		<fileDesc>
			<titleStmt>
				<title subtype="file">Wolfgang Köpffel / Augsburg AN Heinrich Bullinger, 5. März 1532</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratiam et pacem a domino, charissime frater.</s>
				</p>
				<p>
					<s n="2" xml:lang="la" type="auto">Hic fama est praecelebris de concordia qualicunque vestrorum inter se civium adeoque consensu in evangelium perpetuo, verum subgliscere novum bellum adversus Quinquepagicos, quod propediem vere propius appetente sit erupturum.</s>
					<s n="3" xml:lang="la" type="auto">Id quod hac tempestate nolim, rebus videlicet adeo tenellis ac imbecillibus.</s>
					<s n="4" xml:lang="la" type="auto">Vidimus inimico deo pridem pugnatum.</s>
					<s n="5" xml:lang="la" type="auto">Cur studebimus, obsecro, Martem denuo provocare tam ancipitem, tam periculosum, tam alienum a christiana mititate?</s>
					<s n="6" xml:lang="la" type="auto">Atqui vanum esse eum nuncium, qui hunc rumorem sparserit<note xml:id="fn1" type="footnote" n="1">Wer in <placeName>Augsburg</placeName> von der Gefahr eines neuen Krieges erzählte, ist nicht bekannt.</note>, magnopere spero, postquam tu dux verbi studia pacis tanto animo prosequeris.</s>
				</p>
				<p>
					<s n="7" xml:lang="la" type="auto">Pręterea nihildum audio de vestratium cum <placeName>Bernatibus</placeName> consensione<note xml:id="fn2" type="footnote" n="2">Zu den Bemühungen, das gute Einvernehmen zwischen Zürich und <placeName>Bern</placeName> wiederherzustellen, s. oben <ref target="file10085">[Nr. 56]</ref> S. 32, 33f und S. 46, 35-40.</note>, qua nihil esse conducibilius possit.</s>
					<s n="8" xml:lang="la" type="auto">Id, oro, vel per hunc bonum virum<note xml:id="fn3" type="footnote" n="3">Unbekannt.</note> significabis, quo pacto se publica, praesertim quę ad religionem spectant, habeant, atque urgebis interea extimulabisque optimum quemque aras et focum<note xml:id="fn4" type="footnote" n="4">Die Wendung «arae et foci» entspricht dem deutschen «Haus und Hof», <bibl>Otto</bibl> 33, Nr. 147.</note>, quod aiunt, considerent, quo discedant tandem ab animi pertinacia.</s>
					<s n="9" xml:lang="la" type="auto">Cessit infaustum hoc bellum infelicissime.</s>
					<s n="10" xml:lang="la" type="auto">Alius causam in alium reiectat, et tamen omnes ad unum admissis nostris cladem hanc commeruimus.</s>
					<s n="11" xml:lang="la" type="auto">Quid non comuniter, quę deliquimus, pęnitentia meditamur corrigere?</s>
					<s n="12" xml:lang="la" type="auto"><foreign xml:lang="el">πολλά γάρ υπουλα</foreign><note xml:id="fn5" type="footnote" n="5">Versteckte Übel, Unheil.</note>, latuerunt, neque expedit, ut ea in lucem mutuis convitiis producantur.</s>
					<s n="13" xml:lang="la" type="auto">Gaudeo visam mihi propius consideratam perspectamque esse vestram ecclesiam.</s>
					<s n="14" xml:lang="la" type="auto">Nam quod ad eruditionem attinet, quid, queso, requiram?</s>
					<s n="15" xml:lang="la" type="auto">De pietate autem cur dubitarem, quin sit altius in dies defixura radices?</s>
					<s n="16" xml:lang="la" type="auto">Quod fiet<pb type="edition" next="67"/> ministerio tuo, mi frater.</s>
					<s n="17" xml:lang="la" type="auto">Pondus maximum sustines, scilicet christianę reipublicae tantę ditionis salutem.</s>
					<s n="18" xml:lang="la" type="auto">Privatorum enim religionem moderareris minori cum periculo.</s>
					<s n="19" xml:lang="la" type="auto">Hic opus est, ut caveas, ne magistratus neque nimium neque nihil agat earum rerum, quę sunt regni Christi.</s>
					<s n="20" xml:lang="la" type="auto">At nota sunt et hęc tibi.</s>
				</p>
				<p>
					<s n="21" xml:lang="la" type="auto">Porro scire aveo, num paroecis bellandi necessitatem remiserint senatores.</s>
					<s n="22" xml:lang="la" type="auto">Quid enim viro apostolico commune cum armis?</s>
					<s n="23" xml:lang="la" type="auto">Animadvertendum esset, quibus affectibus bellandi studium imbuat ministerium spiritus, deinde, quam deiiciat apud vulgum, postremo, quod viduis ac pupillis domi consolatore opus est, adeoque plures animę esse [!], quę sint relictę domi, quam quę vel ad subitum belli tumultum eruperunt.</s>
					<s n="24" xml:lang="la" type="auto">Quorum curam in se paroecus recepit.</s>
					<s n="25" xml:lang="la" type="auto">Omitto, quod inter arma tranquillo spiritui parum loci sit, sed apertus campus ad penitentiam cohortandi eos, qui metu expavefacti domi manserint.</s>
					<s n="26" xml:lang="la" type="auto">Pacis artibus crescimus nos<pb type="scan" next="||26"/> ministri spiritus, non insolitis nobis strategematis, quibus egregie valent pessimi quique.</s>
					<s n="27" xml:lang="la" type="auto">Haec scribo, ut sit, quod iudicii trutina expendas.</s>
					<s n="28" xml:lang="la" type="auto">Spero enim <placeName>Bernates</placeName> bona hęc consilia admisisse.</s>
					<s n="29" xml:lang="la" type="auto">Amicos omnes ordine salutabis non aliter ac si nomina recenserem; nam rebus quam verbis gratus inveniri malim.</s>
				</p>
				<p>
					<s n="30" xml:lang="la" type="auto"><placeName>Augustae</placeName><note xml:id="fn8" type="footnote" n="8"><persName>Capito</persName> hielt sich spätestens seit Mitte Februar 1532 in <placeName>Augsburg</placeName> auf. Er schrieb aus der Stadt am 14. Februar an <persName>Vadian</persName> (<persName>Vadian</persName> BW V 42f) und predigte dort am 17. Februar 1532 <hi>(Baum 487).</hi></note>, 5. marcii anno 1532.</s>
				</p>
				<p>
					<s n="31" xml:lang="la" type="auto"><persName>V. Capito</persName> tuus.</s>
				</p>
				<p>
					<note type="address">[Adresse darunter:]</note>
					<s n="32" xml:lang="la" type="auto">Heinrico Bulingero, ecclesiastę Tigurino, amico et fratri suo.</s>
					<s n="33" xml:lang="de" type="auto">Zürich.</s>
				</p>
			</div>
		</body>
	</text>
</TEI>
