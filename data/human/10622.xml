<TEI xmlns="http://www.tei-c.org/ns/1.0" xml:id="file10622" type="Brief" source="HBBW-5" n="584">
	<teiHeader xml:lang="de">
		<fileDesc>
			<titleStmt>
				<title subtype="file">Hans (I.) Vogler / St. Gallen an Heinrich Bullinger, 28. Mai 1535</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="de">
		<body>
			<div xml:id="div1" corresp="regest1">
				<p>
					<s n="1" xml:lang="de" type="auto">Gottes gnad durch Christum erhalte unns.</s>
					<s n="2" xml:lang="de" type="auto">Amen etc.</s>
				</p>
				<p>
					<s n="3" xml:lang="de" type="auto">Min herr, gelieptter bruͦder, ir werdend ferston mines hernn burgermaisters von Wadtz schriben und berichtt an üch<note xml:id="fn1" type="footnote" n="1">Nicht erhalten.</note> etc. anbetreffend ain lang umgegangne rechtzhandel, so die predicantenn alle im Rintal rechtlich geuͤbt gegen aim messpfaffen, yetz zuͦ <placeName ref="l42" cert="high">Bernang</placeName> im Rinthal, über seew har<note xml:id="fn3" type="footnote" n="3">d. h. ein Fremder, über den <placeName ref="l1" cert="high">Bodensee</placeName> aus <placeName ref="l7" cert="high">Deutschland</placeName> Zugewanderter.</note> der fräffenlich ist.</s>
					<s n="4" xml:lang="de" type="auto">Suma, hatt er gescholten, nitt sy gnamssett<note xml:id="fn4" type="footnote" n="4">mit Namen genannt.</note>, sonder alle die, so alsso gloubend oder halltend etc., wie dann ir und wir all haltend etc., die sygend buͦben, kätzer und schellmen.</s>
					<s n="5" xml:lang="de" type="auto">Welches rechtlich uff inn gebrachtt durch kontschafft und lang umgezogen, och die predicanten alle, deren ettlich bornne kind im land sind, all vertrösten<note xml:id="fn5" type="footnote" n="5">Kaution, Bürgschaft leisten (<bibl>SI</bibl> XIV 1408f).</note> muͤssen, und wie offt sy gegen dem messpfaffen och trostung begert, ist er noch von jemand<note xml:id="fn6" type="footnote" n="6">von niemandem (<bibl>Grimm</bibl> IV/II 2303).</note> darzuͦ ghalten; desshalb ainer lenger dann der ander, wie sich dann das alles in brieffen klar zuͦ <placeName ref="l21" cert="high">Baden</placeName> uff dem tag<note xml:id="fn7" type="footnote" n="7">an der eidgenössischen Tagsatzung in <placeName ref="l21" cert="high">Baden</placeName> (vgl. dazu unten Anm. 18).</note>, als ich acht, finden werd.</s>
					<s n="6" xml:lang="de" type="auto">Zu dem so sind die andren gricht, da das rechtt volfuͤrt worden, ains herren von <placeName ref="l474" cert="high">Santt Gallen</placeName><note xml:id="fn8" type="footnote" n="8">des Abtes Diethelm Blarer.</note>.</s>
					<s n="7" xml:lang="de" type="auto">Onangesechen so hat der apptt dem messpfaffen ain bistand<note xml:id="fn9" type="footnote" n="9">Unbekannt.</note> zuͦgeben im rechten von den sinen amtlüten.</s>
					<s n="8" xml:lang="de" type="auto">Wie das zu rechnen, mögend ir ermessen.</s>
					<s n="9" xml:lang="de" type="auto">Jetz zuͦ letst so ist die sach für das hochgricht gewissen, und uff die wisung habend die prediger all der urtthel nachgon<note xml:id="fn10" type="footnote" n="10">den [früheren]Urteilen nachforschen.</note> wellenn und den jetzigen vogt von Glaris<note xml:id="fn11" type="footnote" n="11"><persName ref="p5342" cert="high">Konrad Hässi</persName>, 1534-1536 eidgenössischer Landvogt im Rheintal.</note> darum ersuͦcht, siner antwurt erwartet, och inn ermant, nochmals den messpfaffen glicher gstalt wie sy in trostig zuͦ nemen, damitt er von dem rechtten nitt flüchtig, das man aber besorgt<note xml:id="fn12" type="footnote" n="12">befürchtet (<bibl>SI</bibl> VII 1313f).</note>.</s>
					<s n="10" xml:lang="de" type="auto">Suma, es ist noch nitt geschechen.</s>
					<s n="11" xml:lang="de" type="auto">So nun jetz, als man acht, der pfaff und die, so im helfen, fillicht vermainen und empfinden, die sach nitt gern gen <placeName ref="l21" cert="high">Baden</placeName> kommen lassen, so hat der vogt an die prediger gelangt, es sygend fil fromer lüt, vermainen die sach guͤtlich an die hand zuͦ nemen etc.</s>
					<s n="12" xml:lang="de" type="auto">Daruff die prediger mins hernn doctors<note xml:id="fn13" type="footnote" n="13"><persName ref="p8049" cert="high">Joachim Vadians</persName>.</note> und anderer rat gheptt.</s>
					<s n="13" xml:lang="de" type="auto">Bedunckt inn und ander, kains wegs zuͦ tädigen<note xml:id="fn14" type="footnote" n="14">zu schlichten, zu vermitteln (<bibl>SI</bibl> XII 443-447).</note>, sonder gen <placeName ref="l21" cert="high">Baden</placeName> uff den tag ainen von inen zuͦ schicken; denn es treff nitt allain sy an, es mege och Zürich, <placeName ref="l41" cert="high">Bernn</placeName>, Glaris, Apenzell und ander dess globens ir eere berüren, die fillicht sich gegem pfaffen och inlassen<note xml:id="fn15" type="footnote" n="15">rechtlich vorgehen (vgl. <bibl>SI</bibl> III 1405).</note>, oder wie uch beduncken.</s>
					<s n="14" xml:lang="de" type="auto">Item das dem apt sin bistand wol durch maister <persName ref="p1419" cert="high">Haben</persName><note xml:id="fn16" type="footnote" n="16"><persName ref="p1419" cert="high">Johannes Haab</persName>, Zürcher Tagsatzungsabgeordneter (vgl. <bibl>EA</bibl> IV/1c 503).</note> und die eer verletzung und ongliche geachte<pb type="edition" next="220"/> trostung ernstlich dem vogt und im fürghalten, alls onlidenlich<note xml:id="fn17" type="footnote" n="17">als unerträglich (<bibl>SI</bibl> III 1092).</note>.</s>
					<s n="15" xml:lang="de" type="auto">Darum wellend ir maister <persName ref="p1419" cert="high">Haben</persName> ernstlich berichten, damit er der sach zuͦ <placeName ref="l21" cert="high">Baden</placeName> wissen trag und die und ander prediger irer ere, och grossen schadens inkomen<note xml:id="fn19" type="footnote" n="19">rehabilitiert werden (vgl. <bibl>SI</bibl> III 274f).</note>, damitt ander forcht haben, alls ir wol wissend etc.</s>
				</p>
				<p>
					<s n="16" xml:lang="de" type="auto">Witer hab ich hütt aber von ainem ain schriben<note xml:id="fn20" type="footnote" n="20">Brief des <persName ref="p5054" cert="high">Jakob Grübel</persName> an <persName ref="p8049" cert="high">Vadian</persName>, 25. Mai 1535 (<persName ref="p8049" cert="high">Vadian</persName> BW. <ref target="file10856">Nr. 817</ref>).</note> verlesen, also das der hertzog Wirttemberg sich mitt 200 pfärt gerüst zum küng, aber us ursachen<note xml:id="fn21" type="footnote" n="21">mit (gutem) Grund (<bibl>SI</bibl> VII 119).</note> underlassen.</s>
					<s n="17" xml:lang="de" type="auto">Sonders<note xml:id="fn22" type="footnote" n="22">Insbesondere.</note> syg er gwiss mitt 100 pfärtt zum landtgraffen.</s>
					<s n="18" xml:lang="de" type="auto">Da komen vil fürsten zuͦ samen etc.</s>
					<s n="19" xml:lang="de" type="auto">Es ist ettwas, ob es <placeName ref="l1097" cert="high">Münster</placeName> oder da niden den küng antreff, mag ich nitt wissen.</s>
					<s n="20" xml:lang="de" type="auto">Sonder och syg her Jörg von Hewen da haim, der dann mitt 6 pfärt solt mitt im sin zum küng.</s>
					<s n="21" xml:lang="de" type="auto">Ittem der mörder<note xml:id="fn24" type="footnote" n="24">Unbekannt.</note>, als ich hör, von filen zuͦ Roschach gesechen richten, in grosser marter sine sünd bekent und lut geschruwen, das er uff dem glouben sterben, daß Christus, der sun gottes, für inn gestorben und inn mitt sinem pluͦtt von sinen sünden gewäschen.</s>
				</p>
				<p>
					<s n="22" xml:lang="de" type="auto">Gruͤtzend uns beden<note xml:id="fn25" type="footnote" n="25"><persName ref="p8071" cert="high">Vogler</persName> meint sich und seine Frau.</note> üwer gantzes hus.</s>
				</p>
				<p>
					<s n="23" xml:lang="la" type="auto">Il<note xml:id="fn26" type="footnote" n="26">In Eile.</note>.</s>
					<s n="24" xml:lang="de" type="auto">Actum <placeName ref="l474" cert="high">S. Gallen</placeName>, fritag nach Urbany anno 35. jar.</s>
				</p>
				<p>
					<s n="25" xml:lang="de" type="auto">U[wer] schuldiger, w[illiger] <persName ref="p8071" cert="high">Hans Vogler</persName> zuͦ <placeName ref="l474" cert="high">S. Gallen</placeName>.</s>
				</p>
				<p>
					<note type="address">[Adresse auf der Rückseite:]</note>
					<s n="26" xml:lang="de" type="auto">An minen sonders geliepttenn hernn unnd fründt, M. Hainrichenn Bullingernn, prediger zuͦ Zürych, zuͦ hannden.</s>
				</p>
			</div>
		</body>
	</text>
</TEI>
