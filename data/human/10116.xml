<TEI xmlns="http://www.tei-c.org/ns/1.0" xml:id="file10116" type="Brief" source="HBBW" n="87">
	<teiHeader xml:lang="de">
		<fileDesc>
			<titleStmt>
				<title subtype="file">Konrad Sam (Som, Saum) / Ulm AN Leo Jud, Heinrich Bullinger, 14. April 1532</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratia et pax a deo patre per Christum.</s>
				</p>
				<p>
					<s n="2" xml:lang="la" type="auto">Vulnus illud, clarissimi viri, quod clarissimorum heroum <persName>Zuinglii</persName> et <persName>Oecolampadii</persName> mors animo meo iam pridem inflixerat, mali rumores in dies refricant et recrudescere faciunt.</s>
					<s n="3" xml:lang="la" type="auto">Ex Helvetiis enim non nisi infoelicissima ad nos referuntur, nempe missam propediem et Tiguri et ubique restituendam omnibus<note xml:id="fn2" type="footnote" n="2">Vgl. oben S. 8o, 38-48 und 84, 2f.</note>, verbi ministros velut omnium reiectamenta haberi<note xml:id="fn3" type="footnote" n="3">Siehe 1 Kor 4,13.</note> hostiumque audaciam magis ac magis crescere.</s>
					<s n="4" xml:lang="la" type="auto">Nil est, charissimi fratres, quod animum meum plus excruciet quam eiuscemodi rumores per ora impiorum volitantes.</s>
					<s n="5" xml:lang="la" type="auto">Sola Christi virtus consolatur, erigit, animat, confidentem et alacrem reddit.</s>
					<s n="6" xml:lang="la" type="auto">Spero enim fore, ut etiam in hoc seculo dicturi sint homines fructum esse iusto et deum iudicem in terra<note xml:id="fn4" type="footnote" n="4">Vgl. Ps 58,12.</note>.</s>
					<s n="7" xml:lang="la" type="auto">Constantes ergo simus<note xml:id="fn5" type="footnote" n="5">Vgl. 1 Kor 16,13; Eph 6,10.</note>.</s>
					<s n="8" xml:lang="la" type="auto">Omnia potest, cui meremus, et quo infirmiores facti sumus, eo vigilantius agamus<note xml:id="fn6" type="footnote" n="6">Vgl. Mt 24,42; 1 Kor 1,27. 12,22.</note> et dei nostri opem ardentius imploremus<note xml:id="fn7" type="footnote" n="7">Vgl. Mt 6,20.</note>.</s>
					<s n="9" xml:lang="la" type="auto">Is enim causae suae non deerit, ubi nos totos ei soli addixerimus.</s>
				</p>
				<p>
					<s n="10" xml:lang="la" type="auto"><pb type="edition" next="103"/>Satan a dextris et a sinistris nos exercet: a dextris per <persName ref="p18889">Lutherum</persName>, qui perditos cupit omnes, qui impanatum suum adorare nolunt.</s>
					<s n="11" xml:lang="la" type="auto">Libellum<note xml:id="fn8" type="footnote" n="8">Siehe oben <hi>S.</hi> 101, Anm. 12.</note>, quem malesanus expuit, ad vos mitto, ubi hoc solum mihi verum visum est, quod capitis dolorem queritur<note xml:id="fn9" type="footnote" n="9"><bibl>WA</bibl> XXX/3 547,8.</note>.</s>
					<s n="12" xml:lang="la" type="auto">Vere enim et gravissime ex capite laborat.</s>
					<s n="13" xml:lang="la" type="auto">Det ei dominus non solum caput sanum, sed et mentem saniorem.</s>
					<s n="14" xml:lang="la" type="auto">Pontificii a sinistris clamant de nobis actum esse.</s>
					<s n="15" xml:lang="la" type="auto">Cęsari datam occasionem, qua hostes suos per hostes debellare et funditus perdere possit, nimirum per Quinquepagicos reliquos Helvetios iam fractos et dissidentes facile et nullo fere negotio conterere valeat.</s>
					<s n="16" xml:lang="la" type="auto">Quod ubi successerit, iam actum sit de urbibus et aliis ordinibus Christi evangelium profitentibus.</s>
					<s n="17" xml:lang="la" type="auto">Nos vero scientes, quid securitatem impiorum sequitur<note xml:id="fn10" type="footnote" n="10">Vgl. Mt 25,31ff, par.</note> et quod pater Christo omnia in manus dedit<note xml:id="fn11" type="footnote" n="11">Joh 13,3.</note>, fortiter interim pergemus et dominum sedulo orabimus, ut omnes omnium impiorum conatus irritet et perdat.</s>
				</p>
				<p>
					<s n="18" xml:lang="la" type="auto">De ecclesiarum vestrarum statu ad nos crebrius scribite, ut sicut hactenus fuimus tribulacionum socii<note xml:id="fn12" type="footnote" n="12">2 Kor 1,7.</note>, ita, si melior aura afflaverit, et consolationis simus.</s>
				</p>
				<p>
					<s n="19" xml:lang="la" type="auto">Optime valete, optimi fratres, et me commendatum habete.</s>
					<s n="20" xml:lang="la" type="auto"><persName>Pellicanum</persName> ex me officiose salutetis.</s>
					<s n="21" xml:lang="la" type="auto">Pios, doctos ac vestros omnes salvos cupio.</s>
				</p>
				<p>
					<s n="22" xml:lang="la" type="auto"><placeName>Ulmę</placeName>, 14. aprilis anno 1532.</s>
				</p>
				<p>
					<s n="23" xml:lang="la" type="auto"><persName>Chunradus Som</persName>, vester totus.</s>
				</p>
				<p>
					<note type="address">[Adresse auf der Rückseite:]</note>
					<s n="24" xml:lang="la" type="auto">Eximia pietate et eruditione viris <persName ref="p2305">Leoni Jud</persName> et Henricho Bullingero, Tigurinorum antistitibus, fratribus suis semper observandis.</s>
				</p>
			</div>
		</body>
	</text>
</TEI>
