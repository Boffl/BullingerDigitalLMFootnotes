<TEI xmlns="http://www.tei-c.org/ns/1.0" xml:id="file13077" type="Brief" source="HBBW" n="3028">
	<teiHeader xml:lang="de">
		<fileDesc>
			<titleStmt>
				<title subtype="file">Sixt (Xystus) Birck (Betuleius) / [Augsburg] AN Heinrich Bullinger, 3. Oktober 1547</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Singuli fere, viri optimi, commendastis mihi Hallerum nostrum multis talentorum myriadibus preciosiorem.</s>
					<s n="3" xml:lang="la" type="auto">Utinam vestrae de me expectationi a me vobis satisfactum sit!</s>
					<s n="4" xml:lang="la" type="auto">Fateor equidem, ipse, ut par erat, a me satis honorifice tractatus non est, vel quia non intelligo homines pro dignitate tractare vel quia familiaritas honorificentias, amicitiae verae inimicas, excludere solet.</s>
					<s n="5" xml:lang="la" type="auto">Certe animo ita sum ipsum complexus, ut dignissimum quemque.</s>
				</p>
			</div>
			<div xml:id="div2" corresp="regest2">
				<p>
					<s n="6" xml:lang="la" type="auto">Officium requirebat, ut vicissim ipsum singulis commendarem vel, ut ipse petit, vitae suae apud nos actae testimonium praeberem, ut qui fuerim actionum ipsius non inspector modo, sed propter familiaritatem, quae inter nos intercesserat, introspector, ut ita dicam, fuerim.<ptr target="fna" type="footnote" n="a"/></s>
					<s n="7" xml:lang="la" type="auto">Sed quia opinione [c]itius <pb type="edition" next="514"/> abitum suum indicarat, universis vobis, ita ut strepitus scolasticus permittit, scribo.</s>
				</p>
			</div>
			<div xml:id="div3" corresp="regest3">
				<p>
					<s n="8" xml:lang="la" type="auto">Clarior quidem est ipsius innocentia et vitae sanctimonia (taceo caeteras virtutes divinitus in eum largissime effusas), quam ut meo testimonio apud vos habeat opus, cuius integritas, nisi vobis spectata satis fuisset, nunquam eum ad nos missuri fuissetis.</s>
					<s n="9" xml:lang="la" type="auto">Discedit non sine magno optimorum virorum moerore, non sine magna ecclesię nostrae in his ruinis iactura, non sine plurimorum offensione, non sine inimicorum Christi gaudio, non sine sathanae tripudio.</s>
				</p>
			</div>
			<div xml:id="div4" corresp="regest4">
				<p>
					<s n="10" xml:lang="la" type="auto">Spero meum testimonium nonnihil apud vos ponderis habere, non quia amo ipsum (nam hic suspicioni locus relinqueretur), sed quia est cum publico testimonio coniunctum; „publico“, dico, non magis, quod ad vos scribitur<note xml:id="fn2" type="footnote" n="2">Anspielung auf das ehrenvolle Zeugnis, das der <placeName>Augsburger</placeName> Rat Haller am gleichen Tag wie vorliegender Brief ausgestellt hat; s. <ref target="file13066">Nr. 3017</ref>, <ptr target="qvfn17285-4" type="qv"/>.</note> quam quod in optimorum pectoribus residet, qui nihil minus quam ipsius abitum sperarunt.</s>
				</p>
			</div>
			<div xml:id="div5" corresp="regest5">
				<p>
					<s n="11" xml:lang="la" type="auto">Praemitto eum ad vos, ut mihi quoque, si casus ita ferat, apud vos aliquem exilii locum praeparet.</s>
				</p>
			</div>
			<div xml:id="div6" corresp="regest6">
				<p>
					<s n="12" xml:lang="la" type="auto">Valete, viri optimi, et <persName>Xysto</persName> propter Hallerum favere pergite.</s>
					<s n="13" xml:lang="la" type="auto">Valete, inquam, in domino.</s>
					<s n="14" xml:lang="la" type="auto">Tertio octobris 1547.</s>
					<s n="15" xml:lang="la" type="auto">Vestrarum dignitatum deditissimus X. Betul.</s>
				</p>
				<p>
					<note type="address">[Adresse auf der Rückseite:]</note>
					<s n="16" xml:lang="la" type="auto">Clarissimis viris dominis Heinricho Bullingero caeterisque ecclesiae <placeName>Tigurinae</placeName> antistitibus atque ibidem scholae proceribus, dominis atque amicis suis sibi summe colendis.</s>
				</p>
			</div>
		</body>
	</text>
</TEI>
