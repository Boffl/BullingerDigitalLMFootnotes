<TEI xmlns="http://www.tei-c.org/ns/1.0" xml:id="file12522" type="Brief" source="HBBW" n="2475">
	<teiHeader xml:lang="de">
		<fileDesc>
			<titleStmt>
				<title subtype="file">Heinrich Bullinger / Zürich AN Philipp von Hessen d.Ä., 27. Juni 1546</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="de">
		<body>
			<div xml:id="div1" corresp="regest1">
				<p>
					<s n="1" xml:lang="de" type="auto">Durchlüchtiger, hochgeborner, christenlicher fürst unnd herr, gnediger her, min underthenig, willig dienst sampt allem guͦtem sye u[wer] f[ürstlichen] g[naden] von mir alle zyt bevoran bereit<note xml:id="fn1" type="footnote" n="1">bevoran bereit: vorab entboten.</note>.</s>
					<s n="2" xml:lang="de" type="auto">U.f.g. christenlich getrüw zuͦschriben<note xml:id="fn2" type="footnote" n="2">Brief <ref target="file12502">Nr. 2455</ref> vom 5. Juni 1546.</note> hab ich empfangen unnd sines ynhalts verstanden.</s>
					<s n="3" xml:lang="de" type="auto">Unnd hatt mich hertzlich beduret unnd trefflich befroͤmbdet, das u.f.g. von unns hie Zürich soͤmliche ding<note xml:id="fn5" type="footnote" n="5">Vgl. <ref target="file12502">Nr. 2455</ref>,2-10.</note> fürgebracht sind, deren wir unns von den gnaden gottes unschuldig wüssend.</s>
					<s n="4" xml:lang="de" type="auto">Unnd damit u.f.g. dess alles so vil besseren grund unnd sicherheit haͤtte, hab ich u.f.g. schriben einem eersammen radt, minen gnedigen herren, ouch dem gantzen collegio der predigeren unnd laͤseren, minen lieben bruͤdern, fürgebracht mit begaͤr, sich diser sachen ze eroffnen unnd u.f.g. ze schriben, welchs beschaͤhen lut der brieffen hier bygelegt<note xml:id="fn7" type="footnote" n="7">Brief <ref target="file12523">Nr. 2476</ref> vom gleichen Tag.</note>.</s>
					<s n="5" xml:lang="de" type="auto">Dann u.f.g. ich von hertzen bereit bin ze dienen unnd vorab<note xml:id="fn9" type="footnote" n="9">vor allem.</note> einigkeit der kyrchen ze fürderen, bitt, u.f.g. woͤlle disen minen dienst imm besten uffnemmen.</s>
				</p>
			</div>
			<div xml:id="div2" corresp="regest2">
				<p>
					<s n="6" xml:lang="de" type="auto">U.f.g. zedel<note xml:id="fn10" type="footnote" n="10">Nicht bekannt.</note> belangend minen günstigen herren burgermeistern Johanns Ruͦdolphen Lavatar hab ich im ouch gezeigt.</s>
					<s n="7" xml:lang="de" type="auto">Was er gar guͦtwillig.</s>
					<s n="8" xml:lang="de" type="auto">Befalch mir ouch trüwlich u.f.g. sin willige dienst alle zyt ungespart anzezeigen.</s>
				</p>
			</div>
			<div xml:id="div3" corresp="regest3">
				<p>
					<s n="9" xml:lang="de" type="auto">Diewyl dann ietzund sich wider die waren religion ein groß rüsten erhept unnd sich grosse gfaren zuͦtragend, bittend wir den allmechtigen, das er u.f.g. verstand, wyssheit, sterck, macht, guͦten faal unnd glück<note xml:id="fn11" type="footnote" n="11">guten faal unnd glück: gutes Gelingen.</note> verlihe.</s>
					<s n="10" xml:lang="de" type="auto">Die sach ist an ir selb uffrecht.</s>
					<s n="11" xml:lang="de" type="auto">So verlast der warhaffte gott die sinen nit,<note xml:id="fn13" type="footnote" n="13">Vgl. Ps 9, 11: 37 (Vulg. 36), 28.</note> ob er sy glichwol in grosse gfar ynfuͤrt<note xml:id="fn14" type="footnote" n="14">Vgl. Ps 23 (Vulg. 22), 4.</note>.</s>
					<s n="12" xml:lang="de" type="auto">Sterben getroͤst in eeren umb gottes willen ist die groͤste eer unnd das recht laͤben.</s>
					<s n="13" xml:lang="de" type="auto">Laͤben in abgottery, in valscher leer unnd under der tyranny der rotten kyrchen (bapst, cardinal unnd iren anhang verstan ich)<note xml:id="fn15" type="footnote" n="15">Zur Bezeichnung "rote Kirche" vgl. <ref target="file12510">Nr. 2463</ref> und Anm. 31.</note> ist die grusammest dienstbarkeit unnd der schantlichest<pb type="edition" next="121"/> tod.</s>
					<s n="14" xml:lang="de" type="auto">U.f.g. ruͤffe zuͦ gott, ergaͤbe sich an gott unnd sye vest.</s>
					<s n="15" xml:lang="de" type="auto">Gott woͤlle u.f.g. langwirig unnd sighafft zuͦ guͦtem siner kyrchen erhallten.</s>
				</p>
				<p>
					<s n="16" xml:lang="de" type="auto">Datum Zurich, 27. iunii anno 1546.</s>
				</p>
				<p>
					<s n="17" xml:lang="de" type="auto">U.f.g. gantz williger diener Heinrych Bullinger, diener der kyrch Zürich.</s>
				</p>
				<p>
					<note type="address">[Adresse auf f. 47v.:]</note>
					<s n="18" xml:lang="de" type="auto">Dem durchlüchtigen, hochgebornen fürsten unnd herren, herr <persName>Philippen Landtgrafen zuͦ Hessen</persName>, graven zuͦ Catzenelnbogen, etc., sinem gnedigen herren.</s>
				</p>
			</div>
		</body>
	</text>
</TEI>
