<TEI xmlns="http://www.tei-c.org/ns/1.0" xml:id="file11423" type="Brief" source="ET-II" n="290">
	<teiHeader xml:lang="de">
		<fileDesc>
			<titleStmt>
				<title subtype="file">John Butler / Basel an Heinrich Bullinger, 4. April [1540]</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Pax et tranquilla conscientia per Christum!</s>
					<s n="2" xml:lang="la" type="manual">Accuratissime tuam humanitatem, vir gravissime, salutant in literis, quas ab istis per <persName ref="p1227" cert="high">Froschoverum</persName> dulcissimum amicum accepi proximis istis nundinis, <persName ref="p8422" cert="high">Nicolaus tuus Partrigius</persName>, <persName ref="p8107" cert="high">Bartholemaeus Trahemus</persName>, Wilhel. Peterson, mercator non perinde felix atque Christianus probus, tuaeque beneficentiae pro collatis in ipsos tuis beneficiis immortales agunt gratias.</s>
					<s n="4" xml:lang="la" type="auto">Istorum literas eo ad te non transmisi, quod Anglice scribuntur: fecissem alioqui profecto et lubens, non tam quod ex propriis suorum scriptis sua postulata ceterasque res (quae istorum gratia jam me necessario, nisi peringratus dici voluero, ut tibi referam incumbunt) ipsemet perspexisses, quam quod scribendi onere, (ut ingenue dicam) maxima mea carnificina, memet exonerassem.</s>
					<s n="5" xml:lang="la" type="auto">Itaque si potero, paucis referam quisque quid scribit.</s>
					<s n="6" xml:lang="la" type="auto">Referunt equidem <persName ref="p8422" cert="high">Partrigii</persName> scripta angelotum, nummum scilicet Anglicanum, se tibi misisse per Renerum: at iste egregius alias pecunias (qua causa, me latet) <persName ref="p1227" cert="high">Froschovero</persName> dederat, quas ego, ut <persName ref="p8422" cert="high">Partrigii</persName> animo satisfieret, ab isto accepi, cui pro eisdem nummis Germanicis unicum quem egomet habui angelotum dedi: istis pecuniis ut tuo discipulo Christiano pro scriptis sibi ab eodem donatis satisfacias sedulo te orat.</s>
					<s n="7" xml:lang="la" type="auto">Ait porro ab eodem se cupere, ut sibi (si fieri possit) transmittantur compatris mei D. Theodori lucubrationes in Proverbia et Job: hoc spopondisse Christianum asserit.</s>
					<s n="8" xml:lang="la" type="auto">Tuum munus, opera venerandae memori viri D. Zuinglii in quatuor evangelia, hactenus illi non est perlatum: sed a Renero jam advenienti id exspectat.</s>
					<s n="9" xml:lang="la" type="auto">Oxonienses autem chirothecas primo quoque tempore mittet; nam hactenus non liberum fuit illuc pro istis procurandis (seriuscule redditae sunt tuae literae) nec scribere, nedum equitare: adeo intentus muneri suo, quod in docendis cujusdam herois filiis Cantiae exequitur.</s>
					<s n="10" xml:lang="la" type="auto">Novi quia nihil scribit praeter incerta, praetermitto ea, donec eventum videro.</s>
					<s n="11" xml:lang="la" type="auto">Hujus certe (Deo duce) nos certiores faciet viva voce Peterson, quem advenientem circa festum Pentecostes exspecto.</s>
					<s n="12" xml:lang="la" type="auto">Rogat te impense Chincheum interim commonefacere, ut arcuum fissilia pulchre poliat ornetque; faciat singula (quantum potest) quadrata, et ex omni parte tres digitos minime lata: longitudinem observet eam cujus cum illo examen reliquit.</s>
					<s n="13" xml:lang="la" type="auto">Bartholomeus scribit concionem vulpis Wintoniensis episcopi, quam praeceptori meo D. Theodoro per <persName ref="p1227" cert="high">Froschoverum</persName> misi.</s>
					<s n="14" xml:lang="la" type="auto">Hunc nummum hic inclusum conjugi tuae optimae dono dat D. Grynaeus, quam quaeso una et matrem nomine meo salutes ac totam familiam.</s>
					<s n="15" xml:lang="la" type="auto">Diligentissime D. <persName ref="p8127" cert="high">Pellicanum</persName> hospitem meum una cum omnibus collegis tuis meis verbis jubeas oro.</s>
					<s n="16" xml:lang="la" type="auto">Vale feliciter in Domino semper, et ores obsecro ut mei misereatur.</s>
					<s n="17" xml:lang="la" type="auto"><placeName ref="l28" cert="high">Basileae</placeName>, 4 Aprilis.</s>
				</p>
				<p>
					<s n="18" xml:lang="la" type="auto">Tuus quantus, J. BUTLERUS.</s>
				</p>
				<p>
					<s n="19" xml:lang="la" type="auto">Gravissimo viro domino Henrico Bullingero.</s>
				</p>
			</div>
		</body>
	</text>
</TEI>
