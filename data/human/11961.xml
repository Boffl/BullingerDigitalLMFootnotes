<TEI xmlns="http://www.tei-c.org/ns/1.0" xml:id="file11961" type="Brief" source="CO-XI" n="548">
	<teiHeader xml:lang="de">
		<fileDesc>
			<titleStmt>
				<title subtype="file">Heinrich Bullinger / Z체rich an Johannes Calvin, 16. Mai 1544</title>
			</titleStmt>
			<publicationStmt>
				<authority>Universit채t Z체rich</authority>
				</publicationStmt>
			<sourceDesc>
				<bibl type="scan">Z체rich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratiam et pacem a Domino.</s>
					<s n="2" xml:lang="la" type="auto">Accepi, <persName ref="p540" cert="high">Calvine</persName> doctissime idemque carissime frater, quem misisti libellum, sed propter urgentia negotia nondum licuit in ipso quidquam legere.</s>
					<s n="3" xml:lang="la" type="auto">Ago autem tuae humanitati gratias immortales.</s>
					<s n="4" xml:lang="la" type="auto">Tua mihi carissima sunt atque gratissima.</s>
					<s n="5" xml:lang="la" type="auto">Nam propter praeclara Dei dona te ex animo colo, veneror, exosculor.</s>
					<s n="6" xml:lang="la" type="auto">Dominus te ad gloriam nominis sui servet diu incolumem, quo plurimum scribendo prosis ecclesiae.</s>
					<s n="7" xml:lang="la" type="auto">Vereor autem ne operam perdideris et impensam apud Carlum.</s>
					<s n="8" xml:lang="la" type="auto">Avertit enim ajures suas et a Deo ipso et ab aeterna Dei veritate.</s>
					<s n="9" xml:lang="la" type="auto">Superstitio, mendacium, idololatria et impietas obsederunt cor obstinatum.</s>
				</p>
				<p>
					<s n="10" xml:lang="la" type="auto">Dominus misereatur hominis.</s>
					<s n="11" xml:lang="la" type="auto">Si quam ipsi Dominus victoriam concesserit, abutetur illa ad persequutionem nominis Dei.</s>
					<s n="12" xml:lang="la" type="auto">Ducibus belli utitur impiis, blasphemis et persequutoribus.</s>
					<s n="13" xml:lang="la" type="auto">Atque utinam rectius saperet rex Galliarum Franciscus.</s>
					<s n="14" xml:lang="la" type="auto">Utinam Christum in piis persequeretur minus.</s>
					<s n="15" xml:lang="la" type="auto">Metuo enim ne et ipsius regnum et exercitus iusto Dei iudicio aliquando premantur.</s>
					<s n="16" xml:lang="la" type="auto">Sunt enim qui de illo referunt satis atrocia.</s>
					<s n="17" xml:lang="la" type="auto">Verum orandum puto Dominum assidue, ut in his bellorum gravissimis tumultibus ecclesiam suam servet.</s>
				</p>
				<p>
					<s n="18" xml:lang="la" type="auto">Adolescentem quem mihi commendasti excepi.</s>
				</p>
				<p>
					<s n="19" xml:lang="la" type="auto">Scriba urbis nostrae primus, vir clarus, recepit ipsum.</s>
					<s n="20" xml:lang="la" type="auto">Pretium in annos postulat coronatos 16.</s>
				</p>
				<p>
					<s n="21" xml:lang="la" type="auto">Interim vero et vestes et libri solvendi sunt.</s>
					<s n="22" xml:lang="la" type="auto">Ego fide iussi.</s>
					<s n="23" xml:lang="la" type="auto">Quo circa a te, mi carissime frater, postulo ut mercator ille cuius tu mentionem facis in literis tuis, mihi scribat, nomen suum det, fidemque obstringat.</s>
					<s n="24" xml:lang="la" type="auto">Vestes, libros et victum ministrabunt ipsi scriba et cives boni.</s>
					<s n="25" xml:lang="la" type="auto">Ego fidem meam illis obstrinxi: effice ergo ne mihi fraudi sit.</s>
					<s n="26" xml:lang="la" type="auto">Ac boni consule, oro, quod haec postulo.</s>
					<s n="27" xml:lang="la" type="auto">Semel enim atque iterum damnum per imprudentiam sensi rerum mearum.</s>
					<s n="28" xml:lang="la" type="auto">Vale, dilecte et plurimum mihi observande <persName ref="p540" cert="high">Calvine</persName>.</s>
					<s n="29" xml:lang="la" type="auto">Tiguri 16 Maii anno 1544.</s>
					<s n="30" xml:lang="la" type="auto">Salutant te fratres <persName ref="p8412" cert="high">Megander</persName>, <persName ref="p8171" cert="high">Bibliander</persName>, <persName ref="p8127" cert="high">Pellicanus</persName>, <persName ref="p8011" cert="high">Gualtherus</persName>, <persName ref="p8437" cert="high">Fabritius</persName> etc.</s>
				</p>
				<p>
					<s n="31" xml:lang="la" type="auto">H. Bullingerus tuus.</s>
				</p>
				<p>
					<s n="32" xml:lang="la" type="auto">Clarissimo viro D. <persName ref="p540" cert="high">Ioanni Calvino</persName> fideli apud <placeName ref="l167" cert="high">Genevates</placeName> Christi ministro Domino et fratri colendo <placeName ref="l167" cert="high">Genff</placeName>.</s>
				</p>
			</div>
		</body>
	</text>
</TEI>
