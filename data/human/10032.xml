<TEI xmlns="http://www.tei-c.org/ns/1.0" xml:id="file10032" type="Brief" source="HBBW" n="9">
	<teiHeader xml:lang="de">
		<fileDesc>
			<titleStmt>
				<title subtype="file">Leo Jud / Zürich AN Heinrich Bullinger, 6. Juli 1525</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratia et pax.</s>
				</p>
				<p>
					<s n="2" xml:lang="la" type="auto">Quantum ex «Propheta» tuo voluptatis, imo quantum fructus coepimus, Heimrice suavissime, silentio pręterire duximus, ne vel in faciem laudare vel palpo percutere videamur.</s>
					<s n="3" xml:lang="la" type="auto">Itaque non laudamus solum, sed miramur potius inventionem tam raram, iudicium tam acre pulcherrimamque dispositionem.</s>
					<s n="4" xml:lang="la" type="auto">Hic vivunt omnia, omnia constant ac quadrant, clara ac perspicua sunt omnia.</s>
					<s n="5" xml:lang="la" type="auto">Quare te oro atque obtestor, ut hunc expolitissimum «Prophetam» non clam privatis quibusdam amicis dumtaxat, sed toti orbi communices.</s>
					<s n="6" xml:lang="la" type="auto">Quandoquidem prophetę videntes Ebreis sunt adpellati, quis vero in tenebris videt?</s>
					<s n="7" xml:lang="la" type="auto">Videntem ergo luci exponas, velim.</s>
					<s n="8" xml:lang="la" type="auto">Nam ut mihi semper displicuerunt quorundam scribentium audacia, qui confusissimis libellulis totum orbem replent, quibusque simplicium christianorum animos sic capiunt, ut eos a scripturis sacris abducant, ita mihi horum non potest non probari labor, qui huc dumtaxat spectant, ut fideles animos ab hominum commentis ad divini spiritus oracula rursus inducant.</s>
					<s n="9" xml:lang="la" type="auto">Cui rei si studuissent hactenus christiani omnes, non essent inter eos tot hypocrises, tot contentiones, hereses, audeo dicere: nunquam in tam diram Antichristi servitutem<note xml:id="fn4" type="footnote" n="4">Gemeint ist das Papsttum.</note> incidissent.</s>
					<s n="10" xml:lang="la" type="auto">Proinde quum videam «Prophetam» tuum in hoc totum esse, ut populus dei creatoris, redemptoris, salvatoris sui solius verbis<pb type="edition" next="78"/> hereat, persuasissimum habeo christianę reipublicae ingentem fructum oboriturum, si industria tua revisus ac expolitus ac typis excusus in publicum exeat.</s>
				</p>
				<p>
					<s n="11" xml:lang="la" type="auto">Coelestis pater, qui in te semina vere pietatis iecit, ipse ad messem copiosam fructumque centesimum [Mt 13,23] promoveat, quo tibi ceterisque perpetuo prodesse possis.</s>
					<s n="12" xml:lang="la" type="auto">Vale et benefacere perge.</s>
				</p>
				<p>
					<s n="13" xml:lang="la" type="auto">Ex Tyguro, pridie nonas iulias 1525.</s>
				</p>
				<p>
					<s n="14" xml:lang="la" type="auto"><persName ref="p2305">Leo Jud</persName> tuus.</s>
				</p>
				<p>
					<note type="address">[Adresse auf der Rückseite:]</note>
					<s n="15" xml:lang="la" type="auto">Heimrico Bullingero, optime spei a[dolescenti], fratri suo in C[hristo].</s>
				</p>
			</div>
		</body>
	</text>
</TEI>
