<TEI xmlns="http://www.tei-c.org/ns/1.0" xml:id="file11864" type="Brief" source="GR" n="44">
	<teiHeader xml:lang="de">
		<fileDesc>
			<titleStmt>
				<title subtype="file">Philipp Gallicius (Saluz) / Chur AN Heinrich Bullinger, 20. November 1543</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">S. Vitum ad Traversum non transmisimus; consulto autem eum obtulimus caeteris delegatis ad huiusmodi negocia et paris cum illo potestatis.</s>
					<s n="2" xml:lang="la" type="auto">Quid sit consecutus, ipse tibi coram dicet.</s>
					<s n="3" xml:lang="la" type="auto">Quod debet pro libris amicus meus Huldrichus Campellus, per Augustinum Fries mittit, nominatim Renenses in universum octo et cruciatos 21, obolos duos.</s>
					<s n="4" xml:lang="la" type="auto">Rescribe, quid acceperis.</s>
					<s n="5" xml:lang="la" type="auto">Dedit insuper eidem Augustino cruciatos 12 pro vectura, quibus contentus fuit.</s>
					<s n="6" xml:lang="la" type="auto">Ad haec rogat te, ut non dedigneris accipere ab eo quartanam (liceat interim sic loqui) castanearum, quas in sacculum positas tibi mittit gratias agens.</s>
					<s n="7" xml:lang="la" type="auto"><persName ref="p4253">Ioannis Blasii</persName> causa tandem est finita.</s>
					<s n="8" xml:lang="la" type="auto">Domus enim Dei ab episcopo convocata, eiusdem episcopi necnon aliorum, qui comites ei fuerunt, (ut satis intellexisti, non dubito, e Traverso) audita accusacione rursumque Blasii defensione, rem ipsi committi volens composuit.</s>
					<s n="9" xml:lang="la" type="auto">Accepit a <persName ref="p4253">Ioanne Blasio</persName> iuramentum eum aliud non scire quam episcopum atque comites illos viros esse probos.</s>
					<s n="10" xml:lang="la" type="auto">Pronunciarunt insuper Blasium dare debere decem Renenses episcopo pro sumptibus, quos is fecisset multo maiores adhuc in negocio hoc.</s>
					<s n="11" xml:lang="la" type="auto">In summa: parcium neutra privata est honore suo.</s>
					<s n="12" xml:lang="la" type="auto">Blasio tamen molesti esse non desinunt pontificii, modis quibuscunque possunt, negocium ei facessentes iugiter: quidam proscriptum vellent et hunc et nos omnes, qui ipsis similia non praedicamus; sed aderit Dominus suis.</s>
					<s n="13" xml:lang="la" type="auto">Melius tamen fuisset, ut nunquam istud scripsisset Blasius.</s>
					<s n="14" xml:lang="la" type="auto">Verum, quod factum est.</s>
					<s n="15" xml:lang="la" type="auto">infectum fieri non potest, et antehac utilem semper in domino fratrem et vitae inculpatae in hodiernum diem propter hoc admissum abiicere inhumanius et saevius quam Christianius esse censeo.</s>
					<s n="16" xml:lang="la" type="auto">Postremo literas tuas ad me scriptas Ioanni nostro Traverso mitto legendas, quibus, inquam, te purgas illi tardissimo ad iram.</s>
					<s n="17" xml:lang="la" type="auto">Ego ad ecclesiam meam redibo; cur nolim diucius hoc oneris (scholae puto) portare, longum fuerit scribere.</s>
					<s n="18" xml:lang="la" type="auto">Tu, vir Dei, longe nobis atque optime valeas; quum volueris aliquid imponere mihi et iubere, scribe.</s>
					<s n="19" xml:lang="la" type="auto">Tantum scias me totum tuum esse.</s>
					<s n="20" xml:lang="la" type="auto">Iterum vale.</s>
					<s n="21" xml:lang="la" type="auto">Ex Curia, die 20. Novembris anni 1543.</s>
				</p>
				<p>
					<s n="22" xml:lang="la" type="auto">Tuus <persName ref="p6490">Philippus</persName> Gallicius.</s>
				</p>
				<p>
					<s n="23" xml:lang="la" type="auto">Integerrimo viro domino Heinricho Bullingero etc.</s>
				</p>
			</div>
		</body>
	</text>
</TEI>
