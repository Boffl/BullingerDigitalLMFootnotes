<TEI xmlns="http://www.tei-c.org/ns/1.0" xml:id="file11982" type="Brief" source="HBBW" n="1935">
	<teiHeader xml:lang="de">
		<fileDesc>
			<titleStmt>
				<title subtype="file">Oswald Myconius (Geißhüsler) / Basel AN Heinrich Bullinger, 24. Juni 1544</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Missa sunt, quę vides, ad me, ut ea reddi curarem tibi, id quod animo facio promptissimo.</s>
					<s n="3" xml:lang="la" type="auto">Rescripsissem quoque ad tuas<note xml:id="fn2" type="footnote" n="2">Gemeint ist Bullingers Brief vom 21. März 1544 (oben <ref target="file11923">Nr. 1877</ref>); s. nämlich oben <ref target="file11967">Nr. 1920</ref>, 20-23.</note>, quas nuper dedisti, si fuissent ad manum.</s>
					<s n="4" xml:lang="la" type="auto">Quod quia nunc non facio, quęso, ut boni consulas, quęrendi nanque non erat ocium.</s>
				</p>
				<p>
					<s n="5" xml:lang="la" type="auto">Monachum abs te commendatum octo diebus integris fovi.</s>
					<s n="6" xml:lang="la" type="auto">Exutum eleemosynarii nostri ad tempus volebant recipere ad Augustinios; verum id quia non placuit, <placeName>Bernam</placeName> dimisimus.</s>
				</p>
				<p>
					<s n="7" xml:lang="la" type="auto">Commendo iterum tibi <persName>Ioannem Fabricium</persName><note xml:id="fn5" type="footnote" n="5"><persName>Johannes Fabricius (Hans Schmid)</persName>; s. oben <ref target="file11963">Nr. 1916</ref> mit Anm. 1.</note>, nam intelligo commendatos tibi nemini non commendatos.</s>
					<s n="8" xml:lang="la" type="auto">Dum nuper huc rediisset ad solvendum debita, conquestus est, ut in examine male responderit, quod timor ipsum sic totum occupasset, ut aliter non valuerit.</s>
					<s n="9" xml:lang="la" type="auto">Ingenii est minime mali nec inepti etiam ad literas, si stimulo perpetuo non careat.</s>
					<s n="10" xml:lang="la" type="auto">Hunc ergo si adhibueris tu vel alius quispiam, aliquando credo placiturum.<pb type="edition" next="296"/></s>
				</p>
				<p>
					<s n="11" xml:lang="la" type="auto">Nova scriberem, sed quia nuper, quę dedi, fide caruerunt apud te, quamobrem cesso.</s>
					<s n="12" xml:lang="la" type="auto">Sentio damnum haud mediocre, postquam ab aliis coepisti petere novarum rerum cognitionem.</s>
					<s n="13" xml:lang="la" type="auto">Ea de re forsitan in posterum significabo.</s>
				</p>
				<p>
					<s n="14" xml:lang="la" type="auto">Illud tacere tamen non possum, persecutionem in <placeName>Germania Inferiore</placeName> sic grassari, ut fugere inceperint magni homines usque ad nos.</s>
					<s n="15" xml:lang="la" type="auto">Cupiunt et civitatem hic emere.</s>
					<s n="16" xml:lang="la" type="auto">Quid magistratus sit facturus, nescio.</s>
					<s n="17" xml:lang="la" type="auto">Andernacus medicus<note xml:id="fn7" type="footnote" n="7">Zu <persName>Johannes Winter</persName> s. oben <ref target="file11929">Nr. 1883</ref>, Anm. 18.</note> et <persName>Velsius</persName>, vir doctissimus, <placeName>Lovanio</placeName> eiecti nunc sunt <placeName>Argentinę</placeName>.</s>
					<s n="18" xml:lang="la" type="auto">Probatur hinc fides caesaris<note xml:id="fn9" type="footnote" n="9"><persName>Kaiser Karl V.</persName></note>, quicquid de pace dicatur religionis.</s>
					<s n="19" xml:lang="la" type="auto">Si ille victor fuerit contra Gallum, Coronę<note xml:id="fn11" type="footnote" n="11">In Kronstadt (<placeName>Siebenbürgen</placeName>).</note> malim esse inter Turcas cum Hentzio<note xml:id="fn13" type="footnote" n="13"><persName>Martin Hentius</persName>.</note><pb type="edition" next="297"/> quam in Germania.</s>
					<s n="20" xml:lang="la" type="auto">Augeat deus in nobis spiritum suum.</s>
					<s n="21" xml:lang="la" type="manual">Amen.</s>
					<s n="22" xml:lang="la" type="auto">Vale cum tuis in domino.</s>
				</p>
				<p>
					<s n="23" xml:lang="la" type="auto"><placeName>Basileae</placeName>, 24. iunii anno 1544.</s>
				</p>
				<p>
					<s n="24" xml:lang="la" type="auto">Tuus Os. Myco.</s>
				</p>
				<p>
					<note type="address">[Adresse auf der Rückseite:]</note>
					<s n="25" xml:lang="la" type="auto">D. Heinricho Bullingero doctissimo, Tigurinorum antistiti optimo, suo in domino venerando.</s>
				</p>
			</div>
		</body>
	</text>
</TEI>
