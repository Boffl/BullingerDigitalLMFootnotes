<TEI xmlns="http://www.tei-c.org/ns/1.0" xml:id="file13124" type="Brief" source="HBBW" n="3075">
	<teiHeader xml:lang="de">
		<fileDesc>
			<titleStmt>
				<title subtype="file">Johann Leopold (Lüpold) Frey / Biel AN Heinrich Bullinger, 13. November 1547</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Salutem a domino.</s>
					<s n="2" xml:lang="la" type="auto">Dudum, mi pater, ad te scripturus eram, quae nunc scribo, nisi semper mihi tuorum negociorum sarcina venisset ante oculos.</s>
					<s n="3" xml:lang="la" type="auto">Nunc, quoniam illorum finem nec video, nec spero, nec interim cesset ardor sciendi eius, quod quaeram, precor, ut animo benevolo attendas ac tantisper a tuis teipsum negociis distrahas, donec, quod rogo, me docueris, siquidem haud invitus id faceres, si praesens te, et fortassis pluribus, alloquerer.</s>
				</p>
			</div>
			<div xml:id="div2" corresp="regest2">
				<p>
					<s n="4" xml:lang="la" type="auto">Paucis accipe: Quum legerem et in locos communes digererem caput Geneseos 29., in <persName>Iacobi</persName> connubia incidens mecum coepi cogitare (quum illi<note xml:id="fn2" type="footnote" n="2">Gemeint sind die Patriarchen (zu denen auch <persName>Jakob</persName> zählte), in deren Herzen (obwohl sie vor der Gesetzgebung durch Moses lebten) Gottes Gesetz bereits eingeprägt gewesen sein soll; vgl. Röm 4; Gal 3.</note>, quam scripturę tradunt, legem cordibus habuerint insculptam), rectene an secus egerit <persName>Iacob</persName>, quod filias<note xml:id="fn3" type="footnote" n="3">Lea und Rachel.</note> patrui sui duxit.</s>
					<s n="5" xml:lang="la" type="auto">Contuli Levit. 18.<note xml:id="fn5" type="footnote" n="5">Wo die verbotenen Geschlechtsbeziehungen aufgelistet werden, jedoch im Falle von Cousinen und Cousins nichts vorgeschrieben wird.</note> et ea, quae in libello de matrimonio tu edidisti,<note xml:id="fn6" type="footnote" n="6">Gemeint ist Bullingers Schrift "Der christlich eestand", die 1540 zum ersten Mal erschienen war (<bibl>VD16</bibl> B9578). Zu einer Neuausgabe des Werks kam es erst 1548 (<bibl>VD16</bibl> B9579).<ptr target="zfnfn17341-1" type="zfn"/></note> et quo magis me explicitum iri sperabam, hoc magis implicitus subinde reddebar.</s>
					<s n="6" xml:lang="la" type="auto">Habet enim Leviticus sicut et tu ex illo: „Ne ducat vel habeat vir uxoris suę sororis filiam“; verum quod <persName>Iacob</persName> fecit, non inhibetur (ut scilicet vir ducat vel patrui vel materterę vel etiam avunculi sui filiam).</s>
					<s n="7" xml:lang="la" type="auto">Quęsivi diu, si fortasse (ut loquuntur) implicite ista prohibentur, sed nec ego inveni, nec fratres mihi potuerunt indicare.</s>
				</p>
			</div>
			<div xml:id="div3" corresp="regest3">
				<p>
					<s n="8" xml:lang="la" type="auto">Hinc ego gradus istos sibi invicem opponens considerare volui, an fortassis prior ille („Ne ducat vir uxoris suę sororis filiam“) propius attingeret <pb type="edition" next="659"/> consanguinitatem quam hic: „Ne vir coniungat sibi patrui sui filiam.“<note xml:id="fn8" type="footnote" n="8">Was nämlich Jakob tat, indem er seine Cousinen heiratete.</note></s>
					<s n="9" xml:lang="la" type="auto">Non tamen ullo modo id assequor, nam prior ille est affinitatis, alter vero consanguinitatis, quae meo iudicio stringit arctius.</s>
					<s n="10" xml:lang="la" type="auto">Deinde si utrunque metiaris, ęquo spacio virum circumstant: In illo est 1. uxor, 2. uxoris soror, 3. istius sororis filia; in hoc 1. mater vel pater, 2. huius frater, 3. fratris istius filia.</s>
					<s n="11" xml:lang="la" type="auto">Quo accedit, quod primus ille gradus est in linea descendente, neque tamen directa, secundus autem lineę collateralis est (sic enim loquuntur).</s>
				</p>
			</div>
			<div xml:id="div4" corresp="regest4">
				<p>
					<s n="12" xml:lang="la" type="auto">Iam cum non dubitem divinum spiritum per Mosem leges coniugii necessarias plene tradidisse (sive verbis apertis, sive ita, ut ex uno vel pluribus cętera facile per se sequantur), neque quicquam oblitum esse, quod necessarium sit, nihil aliud quam hęreo et, quomodo ista explicari debeant, circumspecto, nec aliis libenter hac (ut fortasse est) frivola quaestione molestus nec etiam libenter solutionis ignarus.</s>
					<s n="13" xml:lang="la" type="auto">Tu, si vacat, tuam super hac re mihi sententiam communica, et quamvis non dubitem tibi ridiculam quaestiunculam fore, non tamen rideri gravabor, dummodo erudiri contingat.</s>
				</p>
			</div>
			<div xml:id="div5" corresp="regest5">
				<p>
					<s n="14" xml:lang="la" type="auto">Salutat te tuosque mea fidelissima,<note xml:id="fn10" type="footnote" n="10"><persName>Freys</persName> Gattin ist namentlich unbekannt.</note> necnon amici pariter omnes.</s>
					<s n="15" xml:lang="la" type="auto">Saluta nomine meo tuos.</s>
					<s n="16" xml:lang="la" type="auto">Vale felix.</s>
					<s n="17" xml:lang="la" type="auto"><placeName>Biellnis</placeName>, idibus novembris 1547.</s>
					<s n="18" xml:lang="la" type="auto">Totus ex animo tuus <persName>Io. Leopoldus Fry</persName>.</s>
				</p>
			</div>
			<div xml:id="div6" corresp="regest6">
				<p>
					<s n="19" xml:lang="la" type="auto">Alo nunc filium <persName>Heinrychi Kammerarii</persName>, praefecti quondam in arce Lentzburg, nunc in vicinia nostra Nydow, quem (cum apud te essem) saepius te invitasse memini.</s>
					<s n="20" xml:lang="la" type="auto">Is<note xml:id="fn14" type="footnote" n="14">Gemeint ist der Vater.</note> te plurimum salvere iubet.<pb type="edition" next="660"/></s>
				</p>
				<p>
					<note type="address">[Adresse auf der Rückseite:]</note>
					<s n="21" xml:lang="la" type="auto">Piissimo doctissimoque viro d. Heinrycho Bullingero, Tigurinę ecclesię vigilantissimo pastori, patri suo summe observando.</s>
					<s n="22" xml:lang="de" type="auto">Zürych.</s>
				</p>
			</div>
		</body>
	</text>
</TEI>
