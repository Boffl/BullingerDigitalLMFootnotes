<TEI xmlns="http://www.tei-c.org/ns/1.0" xml:id="file11355" type="Brief" source="VBS" n="64">
	<teiHeader xml:lang="de">
		<fileDesc>
			<titleStmt>
				<title subtype="file">[Heinrich Bullinger] / [Zürich] AN [Joachim Vadian (von Watt)], [3. Oktober 1539]</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Nunquam tuis literis sic carui, ut nunc careo aliquot mensibus; aut ergo graviter offensum aut sinistra valetudine affectum te esse, certum est.</s>
					<s n="2" xml:lang="la" type="auto">Ego si offendi ulla re, ignoro, qui semper tibi inservire cupio; si aegrotas, doleo et prosperam tibi valetudinem opto a domino.</s>
					<s n="3" xml:lang="la" type="auto">Ex Anglia non admodum laeta audio.</s>
					<s n="4" xml:lang="la" type="auto">Venerunt Tigurum profugi et exsules ex Anglia duo viri docti et pii.</s>
					<s n="5" xml:lang="la" type="auto">Venit cum illis et eorum unus, qui superioribus annis in convictu meo fuerat; sed is nunc rediit mercium gratia.</s>
					<s n="6" xml:lang="la" type="auto">Duo isti et Tiguri studio sacrarum literarum incumbunt et meliorem exspectant fortunam.</s>
					<s n="7" xml:lang="la" type="manual">Rex spe impulsus et perculsus metu, immo ab episcopis Londinensi, Wintoniensi ac reliquis seductus, articulos suis impios imponit credendos et servandos ... chartulae; quam, ubi legeris, remittas.</s>
					<s n="8" xml:lang="la" type="auto">Hugo Latimerus, episcopus Wigorniensis, et episcopus Sarisburgensis impia decreta noluerunt recipere; ideo exuti sunt dignitate et officio.</s>
					<s n="9" xml:lang="la" type="auto">Cantuariensem vereor esse hypocritam.</s>
					<s n="10" xml:lang="la" type="auto">Alii nonnulli episcopi metu perculsi iugum ferunt; alii, quibus semper displicuit evangelium, exsultant, regnant et premunt.</s>
					<s n="11" xml:lang="la" type="auto">Fugiunt multi boni viri in Daniam et urbes illas Lacustres quas vocant.</s>
					<s n="12" xml:lang="la" type="auto">Sic res habent in Anglia; sperant tamen, rem aliquando habituram melius.</s>
					<s n="13" xml:lang="la" type="auto">Vulgus recepit oculos et internoscere novit inter verum et falsum.</s>
					<s n="14" xml:lang="la" type="auto">Deus misereatur illorum!</s>
					<s n="15" xml:lang="la" type="auto">- Iohannes Caesarenus a Colonia scribit, libros nostros palam esse proscriptos, sed clanculo non segniter et nihilominus etiam a principibus sacerdotum.</s>
					<s n="16" xml:lang="la" type="auto">Dionysius Melander, principis Hessi contionator, indicat, principem unice constantem quotidie eruditos et religionem provehere; addit, nunc sibi datos 2000 aureos ad parandam bibliothecam.</s>
					<s n="17" xml:lang="la" type="auto">A Zitta ex Silesia scribit Pargemerus, urbis scriba, evangelium a multis recipi per Bohemiam, Prussiam, Poloniam etc.</s>
					<s n="18" xml:lang="la" type="auto">Ut autem res in Frisia Orientali habeant, disces ex his adiunctis literis.</s>
				</p>
			</div>
		</body>
	</text>
</TEI>
