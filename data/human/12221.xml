<TEI xmlns="http://www.tei-c.org/ns/1.0" xml:id="file12221" type="Brief" source="VBS" n="1399">
	<teiHeader xml:lang="de">
		<fileDesc>
			<titleStmt>
				<title subtype="file">Joachim Vadian (von Watt) / St. Gallen AN Heinrich Bullinger, 8. Juni 1545</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">De missa ad te testificatione nihil opus est, ut numeres, ac vellem sane, tabellioni tantum abs te expensum non fuisse; verum quia sic libuit, ferenda nobis humanitas tua est.</s>
					<s n="3" xml:lang="la" type="auto">Reliqua diluit senatus, qui tui exornandi perstudiosus est ob eximiam tuam beneficentiam, quam et mihi legatione fungenti et reliquis nonnullis senatorii ordinis hominibus olini Primguardię exhibuisti; et bene apud memores veteris stat gratia facti.</s>
					<s n="4" xml:lang="la" type="auto">Proinde non dubita, maiora te manere, modo nobis gratificandi sese obtulerit occasio.</s>
					<s n="5" xml:lang="la" type="auto">- Phrisii nostri adventus incolumis cum toto illo suo comitatu mire nos exhilaravit.</s>
					<s n="6" xml:lang="la" type="auto">Iactarunt, scio, se magnifice hic tractatos; verum insperato adventu factum est, ut nec pro animi sententia neque pro merito et nostra singulari erga ipsos benevolentia sint excepti.</s>
					<s n="7" xml:lang="la" type="auto">Arbitror autem, ipsum tibi quaedam narrasse, quę mandaram.</s>
					<s n="8" xml:lang="la" type="auto">Stumpfio nostro significabo tempus, quo nos mutuo conveniamus.</s>
					<s n="9" xml:lang="la" type="auto">Interim calamo non parco, longe minus animo, quo fidem meam redimam.</s>
					<s n="10" xml:lang="la" type="auto">- Si quid de Caesare habes certi, fac, oro, sciam.</s>
					<s n="11" xml:lang="la" type="auto">Miro odio laborare eum una cum fratre apud ordines etiam suos ferunt, et nemo tam hebetis animi est, qui perspicere non queat, non tam hoc spectari in illis suis tam lubricis versutisque conatibus, ut religioni adsit suae, quam ut suam tandem in servitutem avitam illam Germanię libertatem redigat atque hoc modo uno in venatu duos lepores capiat.</s>
					<s n="12" xml:lang="la" type="auto">Gratissimum vero mihi, quod audio, vigilare quosdam et (pro) virili in procinctu esse, quos maxime cupio.</s>
					<s n="13" xml:lang="la" type="auto">Pro aris focisque si est veterum more certandum, certe ipsa ponenda vita est, ne periclitetur libertas.</s>
					<s n="14" xml:lang="la" type="auto">Magna vero spes est, Helveticas urbes minime malas vicinas futuras.</s>
					<s n="15" xml:lang="de" type="auto">Es ist ein anspenniger reuter an einem ordt zuͦ Ulm gsëssen; der hat geredt, die syben ordt der eydgnoschafft habind dem keyser zugseyt, seinem glauben mit kheinem streych zuͦ widerfechten.</s>
					<s n="16" xml:lang="la" type="auto">Ergo nos ne pugno quidem adiuturi sunt, si qui nos fidei nomine incessant.</s>
					<s n="17" xml:lang="la" type="auto">Hic status est factionis.</s>
					<s n="18" xml:lang="de" type="auto"><foreign xml:lang="la">Verum ego reponerem:</foreign> Wellend dan ir uns sinken lassen, so wellend wir hilf suͦchen, dar wir sy ze finden vertrauwend, und nüntz desterminder euwer eydgnoßen sein etc.</s>
					<s n="19" xml:lang="la" type="auto">Ceterum istic apparebit Apelles noster clitellarius, quem tibi una cum Ioanne nostro commendo.</s>
					<s n="20" xml:lang="la" type="auto">Mone vero Froschoerum, ut eius operae rationem sibi curae esse sinat; id quod ego et mea vicissim diligentia recompensabo.</s>
					<s n="21" xml:lang="la" type="auto">Vale.</s>
					<s n="22" xml:lang="la" type="auto">S. Galli VIII. die Iunii, anno MDXLV.</s>
					<s n="23" xml:lang="la" type="auto">Ioachimus Vadianus.</s>
				</p>
				<p>
					<s n="24" xml:lang="la" type="auto">Praestantissimo viro domino Henrycho Bullingero, amplissimo urbis Tigurinae episcopo, domino et amico imprimis colendo</s>
				</p>
			</div>
		</body>
	</text>
</TEI>
