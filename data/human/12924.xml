<TEI xmlns="http://www.tei-c.org/ns/1.0" xml:id="file12924" type="Brief" source="TUSTEP" n="2875">
	<teiHeader xml:lang="de">
		<fileDesc>
			<titleStmt>
				<title subtype="file">Joachim Vadian (von Watt) / St. Gallen AN Heinrich Bullinger, 5. [April] 1547</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="de">
		<body>
			<div xml:id="div1" corresp="regest1">
				<p>
					<s n="1" xml:lang="de" type="auto">Mein willig dienst allzeyt zuͦvor.</s>
					<s n="2" xml:lang="de" type="auto">Insonders günstiger lieber herr, jüngst üwer schreyben ist mir wol zuͦkhommen, und so vil den frommen <persName>Hansen Mondtbraten</persName><note xml:id="fn18" type="footnote" n="18"><persName>Hans Muntprat</persName>.</note> belangt, wil ich ietz freytags gen <placeName>Ougspurg</placeName> mit allemm fleyß handlen, der achtung, demm guͦten mann solle geholfen werden; dann amm vermögen khain mangel ist, wan nun allweg geschlachter verstand da were.</s>
					<s n="3" xml:lang="de" type="manual">Aber war ists, das der Horatius meldet: <foreign xml:lang="la">Stultitiam patiuntur opes etc.</foreign></s>
					<s n="4" xml:lang="de" type="auto">Hiemit schik ich euch ain brieflin zuͦ, khompt von <persName>Hansen Montbradtz</persName> sone auß Hispanien; wirdt vilicht ouch was guͦtz innhalten.</s>
				</p>
			</div>
			<div xml:id="div2" corresp="regest2">
				<p>
					<s n="5" xml:lang="de" type="auto">Schik e[wer] w[irde] dabey ainen wonderbarlichen kampff menschlicher vernunft und dess gaists Christi, so bey dem gwalt zuͦ <placeName>Ougspurg</placeName> sich vergangens winterß zuͦtragen etc., inn demm man dannocht erlernt, wie schwarlich eß das flaisch ankhomme, umb der leere Christi willen zuͦ leyden.</s>
					<s n="6" xml:lang="de" type="auto">Harwiderum laßt sichs sechen, wie kommerlich eß zuͦgang, die selbig (wo man sye ainest begriffen hat) zuͦ verlaßen oder ze übergeben.</s>
					<s n="7" xml:lang="de" type="auto">O gott, wie übel habend eß diss leut übersechen!</s>
					<s n="8" xml:lang="de" type="auto">Hettend inn selbs mit guͦten mittlen radt thuͦn mögen; eß ist aber khain rechter tappferer ernst dabey gewsen.</s>
					<s n="9" xml:lang="de" type="auto">Ich besorg entlich, die reychen und werbhafften aller diser stetten wërend anfangs, wie inen der kayser<note xml:id="fn19" type="footnote" n="19"><persName>Karl V.</persName></note> geschriben, imm zuͦ losen und von dem pondt hinzefallen willens gsein; die frommen gmainden aber habind ghalten und mer ernsts in dem buͦsen ghabt, dann die pfäffersek und reychen wëchsler.</s>
					<s n="10" xml:lang="de" type="auto">Dannenhar gefolgt, das der fromm gemain man (welt gern sagen) verraten und underbracht, der reych aber wol am hof ist, und man praktiziert, das den zünfften ir gwalt geschwaindt und den reychen zuͦ erstrekung ireß prachtz und gwaldtz geholfen werde.</s>
					<s n="11" xml:lang="la" type="auto">Neque parum his promisit caesar, ideoque praesidia admittuntur proditione et technis magnatium, nec erit modus tyrannidis, donec omnia pro libidine plebe oppressa finiantur.</s>
					<s n="12" xml:lang="la" type="auto">Haec monstra alunt opes immodicae, a quibus vetus illa et mascula Germania merito abhorruit etc.</s>
					<s n="13" xml:lang="de" type="manual">Ich möcht leyden, meine günstigen herren die burgermaister hörtind eß ouch <foreign xml:lang="la">et, si videretur, etiam senatus audiret, sed et Bernatibus mitteretur exemplum et aliis urbibus.</foreign></s>
					<s n="14" xml:lang="la" type="auto">Nisi enim fallor, caussae nostrae et communi negocio omnia deservient.</s>
				</p>
			</div>
			<div xml:id="div3" corresp="regest3">
				<p>
					<s n="15" xml:lang="de" type="auto">Der kayser ist uff 22. martzii zuͦ Nuͤrenberg eingeritten in ainer senfft; hat sich offentlich sëchen laßen und so der recht kayser sein.</s>
					<s n="16" xml:lang="de" type="auto">Hat 2000 mann zuͦ fuͦß und 1000 pferdt in die statt gelegt und haltend die kayserischen die taghuͦt under den thoren; der radt aber spert morgens und abendtz auf und zuͦ; kayser laßt die nachtwacht halten mit 2 fendlin fuͦßvolk.</s>
					<s n="17" xml:lang="de" type="auto">Man acht, er werde sich alda nit lang summen.</s>
					<s n="18" xml:lang="de" type="auto">Der sterbend ist fuͤr und fuͤr under seinem volk, und ist er selbs ouch nit stark.</s>
					<s n="19" xml:lang="de" type="auto">So ist der churfürst<note xml:id="fn20" type="footnote" n="20"><persName>Johann Friedrich I. von Sachsen</persName>.</note> in starker rüstung; wirt sich aber mit aller sterke der hilf und gnad gottes allain zuͦ getrosten haben, dann der feind stark ist.</s>
				</p>
			</div>
			<div xml:id="div4" corresp="regest4">
				<p>
					<s n="20" xml:lang="de" type="auto">Die Pehem<note xml:id="fn21" type="footnote" n="21">Böhmen.</note> sind mit großer macht auf, habend ainen pondt gmacht wider ain tyrannisch mandat küngs Ferdinands, und ist die sag zuͦ Nuͤrenberg, das sy in nit ferner für ainen könig halten noch erkennen wellind; darum man acht, Pehem werde demm churfürsten erschießlich sein.</s>
					<s n="21" xml:lang="de" type="auto">Das wirdt nun die zeyt offenbaren.</s>
				</p>
			</div>
			<div xml:id="div5" corresp="regest5">
				<p>
					<s n="22" xml:lang="de" type="auto">Uss Ungern hat man graußam schreyben von zuͦkunfft dess Türken<note xml:id="fn22" type="footnote" n="22">Sultan Suleiman I.</note>; besorgt man, eß werde alles zuͦ trommern gon.</s>
					<s n="23" xml:lang="de" type="auto">Sybenbürgen stadt in großen sorgen, und schreybt man, daß vergangens winters durch die strayffenden rotten dess Turkhen so hin und har in den besten plätzen dess landtz Ungern biß an die bergstett hinan ob 12000 Christenmentschen, jung und alt, hinweg gfuͤrt und verkoufft worden, etc.</s>
				</p>
			</div>
			<div xml:id="div6" corresp="regest6">
				<p>
					<s n="24" xml:lang="de" type="auto">Es ist gewüss, das der churfürst den hertzog Mauritzen zuͦ Träsen<note xml:id="fn23" type="footnote" n="23">Dresden.</note> belegert und dem Ferdinando zway starke bergwerk, nammlich zum Marienberg und daß Joachimtal, eingnomen hat.</s>
				</p>
			</div>
			<div xml:id="div7" corresp="regest7">
				<p>
					<s n="25" xml:lang="de" type="auto">Straßburg sol dem kayser gehuldet haben, doch mit großer zuͦsag ireß willens und gefallens; dann, wie man sagt, so macht der k[ayser] fründt, wo er mag, domit er die fürnëmen höupter underzetruken dester minder gesaumpt werde.</s>
					<s n="26" xml:lang="de" type="auto">So er aber das gröst überbringt, so wirdt er jederman laysten, so vil imm gelegen und gefellig ist; demm überigen wirdt er weyter radt thuͦn mit ghayss oder gwalt nach erhöuschung der noturfft, und acht man, wo gott nit sonderlich hilf thuͤge, so werde die teutsch nation vonn Spanniern und Italienern begwaltigt und beherrscht sein.</s>
					<s n="27" xml:lang="de" type="auto">Gott welle, daß Frankreych und wir nit dess letzsten bads zuͦ erwarten habend!</s>
					<s n="28" xml:lang="de" type="auto">Besorg, eß wer unß nur zuͦ hayß werden.</s>
					<s n="29" xml:lang="de" type="auto">Doch ist eß ainmal nur umb zeytlichs ze thon; das sol man billich demm ewigen nit fürsetzen.</s>
					<s n="30" xml:lang="de" type="auto">Got bewar üns!</s>
					<s n="31" xml:lang="de" type="auto">Amen.</s>
				</p>
			</div>
			<div xml:id="div8" corresp="regest8">
				<p>
					<s n="32" xml:lang="la" type="auto">Vale feliciter.</s>
				</p>
				<p>
					<s n="33" xml:lang="la" type="auto">S. Galli, 5. die martii anno domini 1547.</s>
				</p>
				<p>
					<s n="34" xml:lang="la" type="auto">Tuus ex animo Ioachimus Vadianus.</s>
				</p>
				<p>
					<note type="address">[Adresse auf der Rückseite:]</note>
					<s n="35" xml:lang="la" type="auto">Doctissimo viro domino Hainrycho Bullingero, clarisimae urbis <placeName>Tigurinę</placeName> episcopo, domino suo colendissimo.</s>
				</p>
			</div>
		</body>
	</text>
</TEI>
