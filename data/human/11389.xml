<TEI xmlns="http://www.tei-c.org/ns/1.0" xml:id="file11389" type="Brief" source="VBS-5" n="1088">
	<teiHeader xml:lang="de">
		<fileDesc>
			<titleStmt>
				<title subtype="file">Heinrich Bullinger / Zürich an Joachim Vadian (von Watt), 2. Januar 1540</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratiam et pacem a domino.</s>
					<s n="2" xml:lang="la" type="auto">Ego in praesenti quod scribam nihil habeo, nisi quod pro virili et, quantum permittunt negotia publica et privata, in libello nostro de matrimoniis instituto pergo.</s>
					<s n="3" xml:lang="la" type="auto">Video, me et vires meas rei tantae et tam copiosae impares esse.</s>
					<s n="4" xml:lang="la" type="auto">Attamen, quod dominus dedit, aliis quoque communicabo, qui, meo exemplo excitati, feliciora et absolutiora propediem dabunt.</s>
					<s n="5" xml:lang="la" type="auto">Germanice Germanis scribam.</s>
					<s n="6" xml:lang="la" type="auto">Si videbitur opus dignum et quod aliis quoque gentibus communicetur, sunt multi viri docti, qui vertere poterunt.</s>
					<s n="7" xml:lang="la" type="auto">Ego negotiis ita distrahor et ingenii corporisque imbecillitate ita impedior, ut non, quod liberet alioqui, liceat; et fortassis bene recteque sic mecum agitur, ne nimis sim officiosus.</s>
					<s n="8" xml:lang="la" type="auto">De divortio et causis eius in praesentiarum nihil scribam.</s>
					<s n="9" xml:lang="la" type="auto">Excrescet enim hic liber plus, quam velim.</s>
					<s n="10" xml:lang="la" type="auto">Dissero autem de origine et institutione matrimonii; hinc quid sit coniugium; quid requiratur ad constitutionem iusti matrimonii; quae causae coniugii, qui effectus; quam item laudabiles sint nuptiae, quam turpis et foeda scortatio ac adulterium; quam nullo iure vel divino vel humano papa ministris ecclesiae coniugio interdixerit.</s>
					<s n="11" xml:lang="la" type="auto">Rursus disputo de deligenda coniuge, de nuptiis sanctis rite celebrandis, de primo coniugum convictu, de coniugali amore; quomodo amicitia et concordia servari et augeri possint inter coniuges; quae officia coniugum de educatione liberorum etc.</s>
					<s n="12" xml:lang="la" type="auto">Institutionem enim matrimonii Germanis nostris parare studeo, Latine doctis scripsit Erasmus, Vives et alii viri docti; Germanice pauca sunt edita, quae nostris admodum sint usui futura.</s>
					<s n="13" xml:lang="la" type="auto">Fortassis et mea non adeo proderunt.</s>
					<s n="14" xml:lang="la" type="auto">Quod reliquum est: securus sis, volo; neminem traducam, nullius nomen attingam vel palam vel tecte.</s>
					<s n="15" xml:lang="la" type="auto">Cupio enim aedificare, non diruere.</s>
					<s n="16" xml:lang="la" type="auto">Video autem, dentatis chartis non admodum ecclesiam Christi aedificari.</s>
					<s n="17" xml:lang="la" type="auto">Sed ubi sunt libri tui de antiquis collegiis et monasteriis Germaniae?</s>
					<s n="18" xml:lang="la" type="auto">ubi commentarii in Melam?</s>
					<s n="19" xml:lang="la" type="auto">Qui fit, ut rerum novarum ad me perscribas nihil, cum omnia mirificis plena sint rumoribus?</s>
					<s n="20" xml:lang="la" type="auto">Absolutus es ab amicis tuis Apptcellanis; non habes, quod praetexas; sis ergo in scribendo impiger.</s>
					<s n="21" xml:lang="la" type="auto">Salvum te esse iubet <persName ref="p2816" cert="high">Röystius</persName> et <persName ref="p1888" cert="high">Lavaterus</persName>, symmystae item.</s>
					<s n="22" xml:lang="la" type="auto">Vale, mei memor; nam te ex animo et sincere amo, vir colendissime.</s>
					<s n="23" xml:lang="la" type="auto">Tiguri, 2. Ianuarii 1540.</s>
					<s n="24" xml:lang="la" type="auto">H(einricus) Bullingerus tuus.</s>
				</p>
				<p>
					<s n="25" xml:lang="la" type="auto">D. <persName ref="p8049" cert="high">Ioachimo Vadiano</persName>, domino suo colendissimo charissimoque.</s>
				</p>
			</div>
		</body>
	</text>
</TEI>
