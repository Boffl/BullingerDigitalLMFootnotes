<TEI xmlns="http://www.tei-c.org/ns/1.0" xml:id="file10550" type="Brief" source="HBBW" n="514">
	<teiHeader xml:lang="de">
		<fileDesc>
			<titleStmt>
				<title subtype="file">Heinrich Bullinger / [Zürich] AN Ulrich Chelius (Geiger), 17. Januar 1535</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich ZB</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Concordiam ego, mi <persName>Cheli</persName>, nullam constare posse video, quae non sit ex purissimis scripturae fontibus petita et ad exemplum apostolicum primitivaeque ecclesiae synceritatem deformata.</s>
				</p>
				<p>
					<s n="2" xml:lang="la" type="auto">Non improbo piorum hominum super hac re mentem.</s>
					<s n="3" xml:lang="la" type="auto">Omnes pii ad concordiam aspirant, sed sanctam, puram et diuturnam.</s>
					<s n="4" xml:lang="la" type="auto">Si hodie sarciatur concordia non solida et ad scripturae praescriptum non omni modo collimata, cras maiori discordia succrescente offensa ineluibili dissolvetur.</s>
					<s n="5" xml:lang="la" type="auto">Verbum domini manet in aeternum [Jes 40, 8;1 Petr 1, 25].</s>
					<s n="6" xml:lang="la" type="auto">Omnis caro et omnia humana consilia ut flos agri pereunt<note xml:id="fn1" type="footnote" n="1">Vgl. Jes 40, 6f; 1 Petr 1, 24.</note>.</s>
					<s n="7" xml:lang="la" type="manual">Proinde, qui solidam in ecclesia cupiunt statutam concordiam, omnes ecclesię res revocent ad exemplum pristinum et apostolicum, ad sacrae scripturae testimonium.</s>
				</p>
				<p>
					<s n="8" xml:lang="la" type="auto">Quicquid enim praeter scripturae authoritatem statuitur, firmum esse non potest nec omnibus, maxime vero piis, placere potest.</s>
					<s n="9" xml:lang="la" type="auto">Impugnabunt id perpetuo.</s>
					<s n="10" xml:lang="la" type="auto">Quae autem ad vitam et disciplinam necessaria sunt christianam, sacris litteris et exemplis apostolicis abundatissime sunt tradita.</s>
					<s n="11" xml:lang="la" type="auto">Ab iis deficere impium est, meliora meditari stultum, non obsequi perfidum.</s>
				</p>
				<p>
					<s n="12" xml:lang="la" type="auto">Qui deum et veritatem ex animo quaerunt, in scripturis et secundum scripturas quaerunt.</s>
					<s n="13" xml:lang="la" type="auto">His deus adest, hos spiritu suo imbuit, animat, dirigit.</s>
					<s n="14" xml:lang="la" type="auto">Qui illis desertis humana sequuntur, subinde impingunt et perplexi haerent astutiam astutia pellente et supplantante.</s>
					<s n="15" xml:lang="la" type="auto">Consulimus ergo omni modo sic esse sarciendam concordiam, ut ipse dominus sarciri voluit verbo veritatis, et ut omnia nostra ad vivum<note xml:id="fn2" type="footnote" n="2">Vgl. Adagia, 2, 4, 13 (<bibl>LB</bibl> II 527); <bibl>Otto</bibl> 3771, Nr. 1933.</note> quoque secundum scripturas et exempla apostolorum sive veteris ecclesiae exigantur componanturque.</s>
				</p>
				<p>
					<s n="16" xml:lang="la" type="auto"><pb type="scan" next="||53v."/>Sed id quidem plerisque videtur impossibile.</s>
					<s n="17" xml:lang="la" type="auto">Atqui omnia possibilia sunt apud deum [Mt 19, 26], qui iis non deest, qui ipsum in veritate quaerunt<note xml:id="fn3" type="footnote" n="3">Vgl. Ps 145, 18.</note>.</s>
					<s n="18" xml:lang="la" type="auto">Neque nos unius diei aut annorum aliquot negotium agimus.</s>
					<s n="19" xml:lang="la" type="auto">Quid videbatur impossibilius, quam terrae orbem eumque idololatriae et superstitioni immersum per paucissimos Christi apostolos fore convertendum?</s>
					<s n="20" xml:lang="la" type="auto">At conversum vidimus, quamquam cum negotio et tempore.</s>
					<s n="21" xml:lang="la" type="auto">Est et praesens seculum erroribus prorsum involutum, sed nemo desperet.</s>
					<s n="22" xml:lang="la" type="auto">Vidimus enim paucis aliquot annis mire immutatas eximias urbes populosque innumeros.</s>
					<s n="23" xml:lang="la" type="auto">Nostram quidem operam debemus deo, sed quam ipse poposcit, praedicationem verbi et obedientiam.</s>
				</p>
				<p>
					<s n="24" xml:lang="la" type="auto"><pb type="edition" next="65"/>Si quae est in dogmatis aut ritibus discordia, concordia vel in prosynodo vel synodo petatur ex scriptura, ut scilicet id concorditer sentiamus et statuamus, quod scriptura prodit.</s>
				</p>
				<p>
					<s n="25" xml:lang="la" type="auto">De iustificatione, fide, peccatorum remissa et bonis operibus docte disputavit apostolus in omnibus epistolis, maxime in iis, quae Romanis et Galatis dicatae sunt<note xml:id="fn4" type="footnote" n="4">Vgl. Bullingers Kommentare zum Römerbrief (<bibl>HBBibl</bibl> I 42, erschienen 1533) und zum Galaterbrief (<bibl>HBBibl</bibl> I 72, erschienen 1535).</note>.</s>
					<s n="26" xml:lang="la" type="auto">In iis adserit fidem esse justitiam, quae per Christi sanguinem mundet nos a peccatis et ad bona opera, quae scilicet deus praecepit, aptos efficiat.</s>
				</p>
				<p>
					<s n="27" xml:lang="la" type="auto">De hostia, sacerdotio et mediatione Christi, qui unus et solus unica et aeterna fidelium omnium hostia est, doctissime et piissime concordiam demonstravit apostolus ad Hebraeos<note xml:id="fn5" type="footnote" n="5">Bes. Hebr 4,14-5,10; 7,1-10,18; vgl. den 1532 erschienenen Kommentar Bullingers zu der als paulinisch geltenden Schrift (<bibl>HBBibl</bibl> I 38).</note>.</s>
				</p>
				<p>
					<s n="28" xml:lang="la" type="auto">De divorum cultu nihil praecipit scriptura, nisi quod exemplum et imitationem attinet.</s>
					<s n="29" xml:lang="la" type="auto">Fidelibus satis est Christus, qui sedet ad dexteram patris et intercedit pro nobis<note xml:id="fn6" type="footnote" n="6">Röm 8,34.</note>, quoties et quantum necessum est.</s>
					<s n="30" xml:lang="la" type="auto">Cultus christianorum in spiritu ac fide est.</s>
					<s n="31" xml:lang="la" type="auto">Hanc uni deo debent.</s>
				</p>
				<p>
					<s n="32" xml:lang="la" type="auto">Imaginari divos pro nobis intercedere et nostri causa curis distringi scripturis non est<pb type="scan" next="||54r."/> proditum, adeoque ipse d[ivus] <persName>Aurelius Augustinus</persName> hac in re misere se torsit in libro De cura pro mortuis agenda<note xml:id="fn7" type="footnote" n="7"><persName>Augustin</persName>, De cura pro mortuis gerenda (<bibl>CSEL</bibl> XLI 619-660).</note>.</s>
					<s n="33" xml:lang="la" type="auto">Christiani ambulant simpliciter in certa fide, quae uni Christo tribuit omnia.</s>
				</p>
				<p>
					<s n="34" xml:lang="la" type="auto">Statuas vel dei vel divorum ad cultum prostituere et habere contra praeceptum dei est et contra veteris ecclesiae ritum.</s>
					<s n="35" xml:lang="la" type="auto">Id quod apparet ex Lactantii scriptis, ex <persName>Athanasii</persName> libris<note xml:id="fn9" type="footnote" n="9">Athanasius polemisiert ausführlich gegen den heidnischen Bilderkult in Contra gentes 2-29 (Sources chrétiennes No 18 bis, Paris 1977, S. 52-149).</note> et divi <persName>Hieronymi</persName> testimonio.</s>
					<s n="36" xml:lang="la" type="auto">Is enim vertens epistolam quandam <persName>Epiphanii</persName> ad Ioannem Hierosolii episcopum huius negotii elegans reliquit exemplum<note xml:id="fn10" type="footnote" n="10"><persName>Hieronymus</persName>, Epist. 51, 9 (Epistula Epiphanii Cypri missa ad Iohannem episcopum a sancto Hieronymo translata, <bibl>CSEL</bibl> LIV 411).</note>.</s>
				</p>
				<p>
					<s n="37" xml:lang="la" type="auto"><pb type="edition" next="66"/>Quod sacramenta attinet, quorum meminit scriptura, simpliciter egere scripseruntque apostoli.</s>
					<s n="38" xml:lang="la" type="auto">Ab iis nullo modo variandum, ad ista omnia nostra reformanda.</s>
					<s n="39" xml:lang="la" type="auto">De baptismo bona fide hactenus disputatum.</s>
					<s n="40" xml:lang="la" type="auto">Damnati merito anabaptistae.</s>
					<s n="41" xml:lang="la" type="auto">De eucharistia, de qua apostolus 1. Cor. 11[17-34], nemo iam nescire potest, quid sentiamus.</s>
					<s n="42" xml:lang="la" type="auto">Fide asserimus corpus Christi edi et sanguinem bibi, sicut ipse dominus docuit Ioan. 6[30-63].</s>
					<s n="43" xml:lang="la" type="auto">Proinde in coena non nuda asserimus signa, quod multi de nobis quaeruntur; mysterium agnoscimus<note xml:id="fn11" type="footnote" n="11">Vgl. zuletzt das Zürcher Abendmahlsbekenntnis vom Dezember 1534 (<bibl>HBBW</bibl> IV, <ref target="file10518">Nr. 482</ref>, besonders Z. 8-16. 30-42. 165-167. 195-197).</note>.</s>
				</p>
				<p>
					<s n="44" xml:lang="la" type="auto">Missa multos ob abusus nec recipi nec probari potest.</s>
					<s n="45" xml:lang="la" type="auto">Toto autem corde et animo approbandus coenae modus a Christo nobis institutus et ab apostolis nobis traditus.</s>
				</p>
				<p>
					<s n="46" xml:lang="la" type="auto">Et confessionem, quae deo fit, quis non agnoscet?</s>
					<s n="47" xml:lang="la" type="auto">Confessionem quoque, quae hominibus doctis in lege dei fit, hoc est consilium sive consultationem, quis non approbet?</s>
					<s n="48" xml:lang="la" type="auto">At absolutionem aliam nescit scriptura quam consolationem spiritus ac fidei<note xml:id="fn12" type="footnote" n="12">Zu Bullingers Lehre über Beichte und Absolution und deren biblischer Begründung vgl. z. B. den 1535 erschienenen "Bericht der Kranken" (<bibl>HBBibl</bibl> I 73), f. D6r.-D7v.</note>.</s>
					<s n="49" xml:lang="la" type="auto">Claves ipse quoque <persName>Augustinus</persName> censuit esse evangelium<note xml:id="fn13" type="footnote" n="13">Aus den Werken <persName>Augustins</persName> läßt sich diese Deutung der Schlüsselgewalt (vgl. Mt 16, 19) nicht belegen. Bullinger folgt hier <persName>Zwingli</persName> (vgl. <bibl>Z</bibl> III 723, 22f), der sich an dieser Stelle jedoch nicht auf <persName>Augustin</persName> beruft.</note>.</s>
				</p>
				<p>
					<s n="50" xml:lang="la" type="auto">De delectu ciborum nemo meliorem moderationem invenit Paulo ad Ro. 14 [1-15,6].</s>
				</p>
				<p>
					<s n="51" xml:lang="la" type="auto">Ministerium verbi tale, quale Christus instituit et apostolus Paulus descrip-<pb type="scan" next="||54v."/>sit in epistolis suis ad Titum et Timotheum<note xml:id="fn14" type="footnote" n="14">Vgl. Bullingers Kommentar zu den Pastoralbriefen (<bibl>HBBibl</bibl> I 81, erschienen 1536).</note>, quis non recipiat?</s>
					<s n="52" xml:lang="la" type="auto">At praetextu fidei dominari volentibus dixit dominus: "Vos autem non sic" [Lk 22, 26].</s>
				</p>
				<p>
					<s n="53" xml:lang="la" type="auto"><pb type="edition" next="67"/>Dominari et regna administrare debent reges in iustitia et aequitate, quibus merito obediunt sancti et tributa pendunt<note xml:id="fn15" type="footnote" n="15">Vgl. Röm 13, 1-7.</note>.</s>
				</p>
				<p>
					<s n="54" xml:lang="la" type="auto">Monasteria sive coenobia olim studiosorum fuere contubernia et pauperum xenodochia.</s>
					<s n="55" xml:lang="la" type="auto">De quibus ut aliis quoque Pellicanus plura<note xml:id="fn16" type="footnote" n="16">Pellikans Gutachten vom 17. Januar 1535 ist nicht mehr auffindbar. Ein Satz daraus ("Monachi sunt docendi ex verbo dei, non secundum traditiones humanas, si contrariae deprehenduntur scripturis Canonicis") ist zitiert in: Johann Jakob Wettstein, Novum Testamentum Graecum, Amsterdam 1751, S. 139.</note>.</s>
				</p>
				<p>
					<s n="56" xml:lang="la" type="auto">Nos, qui Christum in Helvetiis praedicamus, nihil quam gloriam Christi, ecclesiae salutem et reipublicae foelicitatem quaerimus.</s>
					<s n="57" xml:lang="la" type="auto">Quicquid istis salvis cum veritate in concordia sancta statui potest, mutuam pollicemur operam.</s>
					<s n="58" xml:lang="la" type="auto">Nihil enim perinde ac concordiam in Christo cum omnibus desyderamus.</s>
				</p>
				<p>
					<s n="59" xml:lang="la" type="auto">Habes, <persName>Cheli</persName> doctissime, quae nostra sit sententia, tumultuarie congesta.</s>
					<s n="60" xml:lang="la" type="auto">Valebis.</s>
				</p>
				<p>
					<s n="61" xml:lang="la" type="auto">17. ianuarii 1535.</s>
				</p>
				<p>
					<s n="62" xml:lang="la" type="auto">Heinrychus Bullingerus, Tigurinae ecclesiae in verbo minister.</s>
					<s n="63" xml:lang="la" type="auto">Iis omnibus subscribit <persName>Berchtoldus Hallerus</persName>, apud <placeName>Bernates</placeName> a contionibus sacris<note xml:id="fn17" type="footnote" n="17"><persName>Haller</persName> unterrichtete Bullinger am 31. Januar über den Besuch von <persName>Chelius</persName> in <placeName>Bern</placeName> und über seine Unterzeichnung von Bullingers Gutachten, vgl. unten <ref target="file10555">Nr. 519</ref>, 34-41.</note>.</s>
				</p>
				<p>
					<note type="address">[Ohne Adresse.]</note>
				</p>
			</div>
		</body>
	</text>
</TEI>
