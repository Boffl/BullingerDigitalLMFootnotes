<TEI xmlns="http://www.tei-c.org/ns/1.0" xml:id="file11677" type="Brief" source="VBS-6" n="1242">
	<teiHeader xml:lang="de">
		<fileDesc>
			<titleStmt>
				<title subtype="file">Heinrich Bullinger / Zürich an Joachim Vadian (von Watt), 1. Juni 1542</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratiam et pacem.</s>
					<s n="2" xml:lang="la" type="auto">Si tibi tantum esset scribendi otium, quantum tuas legendi mihi est desiderium, profecto frequentius scriberes.</s>
					<s n="3" xml:lang="la" type="auto">Revaluimus, simul <persName ref="p8171" cert="high">Bibliander</persName>, <persName ref="p8127" cert="high">Pellicanus</persName>, <persName ref="p8412" cert="high">Megander</persName>; solus <persName ref="p1753" cert="high">Leo</persName> adhuc graviter decumbit.</s>
					<s n="4" xml:lang="la" type="auto">Ora ergo dominum, ut ipsum nobis in nostrae ecclesiae utilitatem restituat.</s>
					<s n="5" xml:lang="la" type="auto">Ab Argentorato nihil habemus, nisi quod <persName ref="p467" cert="high">Bucerus</persName> scribit, milites ante hebdomadam unam atque alteram missos a republica Argentoratensi abiisse, equites centum, pedites 500.</s>
					<s n="6" xml:lang="la" type="auto">A Basilea nihil aliquamdiu propter adversam valetudinem scribit <persName ref="p8418" cert="high">Myconius</persName>.</s>
					<s n="7" xml:lang="la" type="auto">Aliunde paucula habeo, quae delectent.</s>
					<s n="8" xml:lang="la" type="auto">Omnes lugubria scribunt, metu et terrore plena.</s>
					<s n="9" xml:lang="la" type="auto">Aiunt, Tuream ingenti exercitu instructissimum festinare in Pannonias.</s>
					<s n="10" xml:lang="la" type="auto">Quid verum sit, ignoro.</s>
					<s n="11" xml:lang="la" type="auto">Scio autem, Immontanos nostros ad Gallum proficiscentes in summum discrimen coniicere totam Helvetiam, nec video, quomodo e malo tanto liberari possimus, nisi divina bonitas nos liberet.</s>
					<s n="12" xml:lang="la" type="auto">Magistratus noster valde anxius est et varia consultat.</s>
					<s n="13" xml:lang="la" type="auto">Quid Immontanis Badenae diserte per <persName ref="p1419" cert="high">Habium</persName> obiecerit, non ignoras, opinor; sed isti veluti caeci et vesani in suam ipsorum ruunt perniciem.</s>
					<s n="14" xml:lang="la" type="auto">Dominus eripiat nos et liberet a vinculo virorum sanguinum!</s>
					<s n="15" xml:lang="la" type="auto">Postridie creabitur in demortui Walderi consulis locum consul alius.</s>
					<s n="16" xml:lang="la" type="auto">Plerique arbitrantur vel <persName ref="p1419" cert="high">Habium</persName> vel <persName ref="p1888" cert="high">Lavaterum</persName> in eam dignitatem asciscendum.</s>
					<s n="17" xml:lang="la" type="auto">Dominus, qui corda hominum novit, det nobis virum heroicis praeditum virtutibus, qui et deo placeat et ecclesiam ac rempublicam nostram pacifice, prudenter et sancte regat.</s>
					<s n="18" xml:lang="la" type="auto">Ora quoque dominum pro nobis.</s>
					<s n="19" xml:lang="la" type="auto">Vale et me ama, frequentius scribe et <persName ref="p8011" cert="high">Gvaltheri</persName> ne obliviscaris.</s>
					<s n="20" xml:lang="la" type="auto">Pollicitus es ei te scripturum, id quod anxie exspectat.</s>
					<s n="21" xml:lang="la" type="auto">Tiguri, Iunii prima 1542.</s>
					<s n="22" xml:lang="la" type="auto">Salutat te <persName ref="p8171" cert="high">Bibliander</persName>, <persName ref="p8127" cert="high">Pellicanus</persName>, <persName ref="p8412" cert="high">Megander</persName> etc.</s>
					<s n="23" xml:lang="la" type="auto">Quaeso, si quid habueris de bello Turcico aut rebus Caesaris, Galli et papae, communices; nam nihil feceris mihi gratius.</s>
				</p>
				<p>
					<s n="24" xml:lang="la" type="auto">Tuus Bullingerus.</s>
				</p>
				<p>
					<s n="25" xml:lang="la" type="auto">Clarissimo viro D. Ioachimo Vadiano, Sangallensium consuli, domino suo colendissimo charissimoque.</s>
				</p>
			</div>
		</body>
	</text>
</TEI>
