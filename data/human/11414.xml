<TEI xmlns="http://www.tei-c.org/ns/1.0" xml:id="file11414" type="Brief" source="CO" n="213">
	<teiHeader xml:lang="de">
		<fileDesc>
			<titleStmt>
				<title subtype="file">Johannes Calvin / Straßburg AN Heinrich Bullinger, 12. März [1540]</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratia tibi a Deo patre nostro et Domino Iesu Christo, frater mihi observande.</s>
				</p>
				<p>
					<s n="2" xml:lang="la" type="auto">Nescio qui factum sit ut totum fere sesquiannum ex quo huc concessi, nihil ad te literarum prorsus dederim: quum et saepe habuerim in animo id facere, nec deesset argumentum, et oblata fuerit non semel occasio.</s>
					<s n="3" xml:lang="la" type="auto">Sed quum primis mensibus non venisset in mentem, et iam aliquantum temporis praeterisset, quasi amissa opportunitate factus sum in posterum negligentior.</s>
					<s n="4" xml:lang="la" type="auto">Nuper vero, quum Erasmus vester, dum hic apud nos erat, operam mihi suam obtulisset ad ferendas literas, si quas vellem scribere, avide arripui, quod maxime expetebam.</s>
					<s n="5" xml:lang="la" type="auto">Promisi ergo me scripturum.</s>
					<s n="6" xml:lang="la" type="auto">Quia tamen sero domum e diversorio eius redieram, et ipse postridie mane abire statuerat, profectionem eius nolui morari, quanquam pro sua humanitate paratus erat exspectare, si tantum mihi placere indicassem.</s>
				</p>
				<p>
					<s n="7" xml:lang="la" type="auto">Sed quo erat ad obsequendum propensior, eo magis puduit ipsum rogare, praesertim quum possem triduo post literas submittere Basileam, unde facile ad te perferri poterant.</s>
					<s n="8" xml:lang="la" type="auto">Tametsi autem illa quoque opportunitas mihi elapsa erat, putavi tamen mihi aliquando agendum esse quod nimis diu distuleram.</s>
				</p>
				<p>
					<s n="9" xml:lang="la" type="auto">Quid autem potius, mi Bullingere, hoc tempore agamus scribendo, quam ut fraternam inter nos amicitiam et conservemus quibuscunque possumus modis, et confirmemus?</s>
					<s n="10" xml:lang="la" type="auto">Videmus enim quanti intersit, non nostra modo, sed totius christiani nominis, eos omnes quibus aliquam in ecclesia sua personam imposuit Dominus, vera inter se consensione conspirare.</s>
					<s n="11" xml:lang="la" type="auto">Id quoque videt Satan ipse, qui dum exitium regno Christi modis omnibus machinatur, nullam in rem magis incumbit, quam ut dissidia inter nos serat, vel certe alios ab aliis utcunque alienet.</s>
					<s n="12" xml:lang="la" type="auto">Proinde officii nostri est, eiusmodi artibus obviam ire, et quo magis nititur hostis ille noster coniunctionem nostram distrahere, eo constantiore animo ac intentiore cura eniti ad eam fovendam.</s>
					<s n="13" xml:lang="la" type="auto">Quum autem sedulo nobis id curandum est, ut cum omnibus Christi ministris societatem amicitiamque colamus, tum vero inprimis contendere in hoc nervos omnes necesse est, ut ecclesiae, quibus verbum Domini administramus, fideliter inter se consentiant.</s>
					<s n="14" xml:lang="la" type="auto">Ego amicitiam nostram quibus auspiciis inita est, et quibus nunc fulturis sustinetur, salvam atque integram ad extremum fore confido.</s>
				</p>
				<p>
					<s n="15" xml:lang="la" type="auto">Ego certe, quantum in me erit, daturum me operam recipio, ut firma perseveret.</s>
					<s n="16" xml:lang="la" type="auto">Nam quia semper tibi plurimum detuli, singulari etiam dilectione, ut par erat, complexus sum, nec isto in te animo unquam esse desinam.</s>
					<s n="17" xml:lang="la" type="auto">Inter hanc ecclesiam ac vestram, tametsi video nihil esse dissidii aut simultatis, plus tamen coniunctionis, vel potius necessitudinis esse cuperem.</s>
					<s n="18" xml:lang="la" type="auto">Unde autem id fiat, quominus sic inter se cohaereant, ut desidero, non audeo statuere, nisi quod animadverto infaustae illius contentionis reliquias nimium animis nostris adhaerescere.</s>
					<s n="19" xml:lang="la" type="auto">Hinc sinistrae multae suspiciones, quae ubi nos semel occuparunt, nulla inter nos solida amicitia aut esse, aut diu stare potest.</s>
					<s n="20" xml:lang="la" type="auto">De nostris hoc certe polliceri atque etiam spondere ausim, nihil eos magis cupere, quam ut depositis omnibus discordiis fraternam amicitiam sincere vobiscum colant: deinde non aliud quaerere concordiae vinculum, quam puram Dei veritatem.</s>
					<s n="21" xml:lang="la" type="auto">De Capitonis sinceritate, quia satis perspectam vobis esse puto, non multum loquar.</s>
					<s n="22" xml:lang="la" type="auto">Pro <persName ref="p18198">Bucero</persName> respondebo, non esse causam, cur ulla in re debeat vobis esse suspectus.</s>
					<s n="23" xml:lang="la" type="auto">Tametsi enim singulari perspicientia iudiciique acumine praeditus est, nemo tamen est qui religiosius studeat in simplicitate verbi Dei se continere, ac alienas ab ea argutias non dico minus captet sed magis oderit.</s>
				</p>
				<p>
					<s n="24" xml:lang="la" type="auto">Iam si quid in eo desideratis, qua est modestia et facilitate, non modo admoneri a vobis, sed etiam obiurgari, si opus est, sustinebit.</s>
					<s n="25" xml:lang="la" type="auto">Tantum ostendite eam vos nobiscum expetere communicationem quae servis Christi inter se esse debet.</s>
					<s n="26" xml:lang="la" type="auto">De controversia ipsa non est quod tecum agam.</s>
					<s n="27" xml:lang="la" type="auto">Res enim est quae vix per literas possit expediri.</s>
					<s n="28" xml:lang="la" type="auto">Et ego fortassis temere arroganterque facere videar, si quid in eo genere tentare ausim.</s>
					<s n="29" xml:lang="la" type="auto">Temperare tamen mihi saepe nequeo, quin cupiam mihi occasionem aliquam dari huius quaestionis coram tecum familiariter tractandae ac disceptandae.</s>
					<s n="30" xml:lang="la" type="auto">Scis enim me nunquam tecum sic verbis de ea contulisse, ut scire possim quid plenam inter nos consensionem impediat.</s>
					<s n="31" xml:lang="la" type="auto">Quia autem, quidquid illud est, indignum esse sentio, quod dissidii causam nobis praebeat, peto abs te, mi Bullingere, vel potius te etiam atque etiam obtestor, ut non modo ab omni odio ac contentione, sed ab omni etiam offensionis specie simus alienissimi.</s>
					<s n="32" xml:lang="la" type="auto">Ignosces meae sollicitudini.</s>
					<s n="33" xml:lang="la" type="auto">Neque enim haec dico quod vel de prudentia tua, vel de voluntate, vel de animi firmitudine constantiaque dubitem, sed habet hoc proprium caritas, ut dum nihil non sperat, sit tamen interim non sollicita.</s>
				</p>
				<p>
					<s n="34" xml:lang="la" type="auto">Deinde si consideras quot undique pericula, praesertim hoc infelici nostro saeculo nos circumstent atque obsideant, locum, ut spero, meae huic simplicitati, nedum veniam, concedes.</s>
					<s n="35" xml:lang="la" type="auto">Vale, eruditissime vir atque integerrime.</s>
					<s n="36" xml:lang="la" type="auto">Saluta quaeso mihi reverenter fratres omnes, Pellicanum, Leonem, Theodorum, Megandrum et alios quos ego in Domino bona fide veneror.</s>
					<s n="37" xml:lang="la" type="auto">Utinam me quoque libere admonere ne graveris.</s>
					<s n="38" xml:lang="la" type="auto">Argentorati 12. Martii.</s>
				</p>
				<p>
					<s n="39" xml:lang="la" type="auto">Calvinus tuus.</s>
				</p>
				<p>
					<s n="40" xml:lang="la" type="auto">Ornatissimo viro Henricho Bullingero Tigurinae ecclesiae pastori, fratri mihi vere observando.</s>
				</p>
			</div>
		</body>
	</text>
</TEI>
