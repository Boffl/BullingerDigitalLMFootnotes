<TEI xmlns="http://www.tei-c.org/ns/1.0" xml:id="file11841" type="Brief" source="HBBW-13" n="1795">
	<teiHeader xml:lang="de">
		<fileDesc>
			<titleStmt>
				<title subtype="file">Niklaus Wyttenbach / Biel an Heinrich Bullinger, 4. Oktober 1543</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich ZB</bibl>
				</sourceDesc>
		</fileDesc>
		</teiHeader>
	<text xml:lang="de">
		<body>
			<div xml:id="div1" corresp="regest1">
				<p>
					<s n="1" xml:lang="de" type="auto">Gnad und frid von gott durch Jesum Christum, unsern hern, mitt erbiettung aller guͦttwillickeit myns vermügens zuͦ vor, eerwirdiger, hochgelertter, insunders fürgelieptter herr und bruͦder.</s>
				</p>
				<p>
					<s n="2" xml:lang="de" type="auto">Ich bin abermals verstendigett üwer unabläsiger liebe und trüw, so ir mir und den minen erzeigen.</s>
					<s n="3" xml:lang="de" type="auto">Der allmechttig gott welle üwer belonung syn, dan ich söllichs keiner gstalt<note xml:id="fn1" type="footnote" n="1">auf keine Weise.</note> kan noch mag gegen üch beschulden<note xml:id="fn2" type="footnote" n="2">entgelten.</note>.</s>
					<s n="4" xml:lang="de" type="auto">Und diewyll ir mich so vill fromckeit und gotsforcht und guͦtten wandell der tochtter<note xml:id="fn3" type="footnote" n="3">Die Rede ist von Küngold, Tochter des <persName ref="p7778" cert="high">Hans von Schönau</persName> und zukünftige Gemahlin von <persName ref="p7129" cert="high">Wyttenbachs</persName> Sohn Samuel, vgl. Carl <hi>Keller-Escher,</hi> Promptuarium genealogicum, Bd. VI (Zürich ZB, Ms Z II 6), S. 1061.</note> halb vertröstent<note xml:id="fn4" type="footnote" n="4">verbürgt.</note> (doruff ich dann gäntzlich glouben setzen), sag ich gott dem allmechttigen lob und danck dorumb, der mir ein solliche person zuͦschickt, deren ich doch von hertzen von gott begertt han.</s>
					<s n="5" xml:lang="de" type="auto">Dan so mir fromckeit und gottesforcht nit lieber were dan vill zyttlichs guͦtt, welt ich mich nit so wytt harumb befragett haben.</s>
					<s n="6" xml:lang="de" type="auto">Uff sollichs bitt ich üch ernstlich, ir wellentt der tochtter fromme elttrenn<note xml:id="fn5" type="footnote" n="5">Küngolds Mutter ist nicht zu ermitteln. <persName ref="p7778" cert="high">Hans von Schönau</persName> war mit Ursula Elend, Margaretha Reich von Reichenstein und Katharina Krieg von Bellikon verheiratet, vgl. <hi>Keller-Escher,</hi> aaO, S. 1061.</note> sampt ir eerenn früntschafft<note xml:id="fn6" type="footnote" n="6">ehrenwerten Verwandtschaft.</note> in mynem nammen uff daß höchst danck sagen der eeren, liebe und früntschafft, so sy mir hierin bewysen, sampt der grossen zuͦversicht und vertruwens, sy zuͦ mir habent; will sollichs (mit der hilff gottes) gegen der guͦtten tochtter, ouch ummb ire verwandten, in künfftigem nach mynem vermügen beschulden und zeguͦttem niemermer vergessen.</s>
					<s n="7" xml:lang="de" type="auto">Uff söllichs hab<pb type="edition" next="277"/> ich uff die beredtnuß und ar[tikel], so ir miteinandren gestelt, uff ettlich myn meinung und beger uff das kürzist gestelt; hoff, die eerenn früntschafft söllichs nit unzimlich achtten werden; doch will ich mich alwegen<note xml:id="fn7" type="footnote" n="7">immer.</note> eines besseren lassen wysen, und so söllichs inen also gefallen will (als ich hoff), mögen sy einen früntlichen tag nach Simonis et Jude, uff wellichen es inen gelegen will syn, ernenen,<note xml:id="fn8" type="footnote" n="8">einen ihnen angenehmen Tag nach dem 28. Oktober bestimmen.</note> will ich (ob gott will) sampt ettlichen mynen verwandten erschinen und die sach in dem namen gottes volziechen.</s>
					<s n="8" xml:lang="de" type="auto">Das übrig betreffen den kilchgan und heimleittung<note xml:id="fn9" type="footnote" n="9">Heimführung der Braut.</note> hab ich mynem guͦtten fründ Petro<note xml:id="fn10" type="footnote" n="10"><persName ref="p1057" cert="high">Peter Fuchs</persName>, vgl. unten <ref target="file11842">Nr. 1796</ref>.</note> üch ze schriben befolen, wie wir unß hierin haltten sollen, üweren trüwen ratt hierin begeren.</s>
				</p>
				<p>
					<s n="9" xml:lang="de" type="auto">Bit ich üch zuͦ lest, mich fürentschuldigett ze haben myner langsamen anttwurtt,<note xml:id="fn11" type="footnote" n="11">Ein früheres Schreiben Bullingers an <persName ref="p7129" cert="high">Wyttenbach</persName> ist nicht bekannt.</note> dan ich kurtzlich anheimsch worden bin,<note xml:id="fn12" type="footnote" n="12">denn ich bin erst kürzlich zurückgekehrt.</note> und ist der herpst<note xml:id="fn13" type="footnote" n="13">Ernte, bes. Weinernte.</note> schnell yngefallen, das ich überladen bin gsin.</s>
					<s n="10" xml:lang="de" type="auto">Hiemitt sind gott dem herren trüwlich befolen.</s>
				</p>
				<p>
					<s n="11" xml:lang="de" type="auto">Uß <placeName ref="l49" cert="high">Biell</placeName>, donstag, 4ten octobris 1543.</s>
				</p>
				<p>
					<s n="12" xml:lang="de" type="auto">Der üwer gantz eygen</s>
				</p>
				<p>
					<s n="13" xml:lang="de" type="auto"><persName ref="p7879" cert="high">Niclaus Wyttenbach</persName>.</s>
				</p>
				<p>
					<note type="address">[Adresse auf der Rückseite:]</note>
					<s n="14" xml:lang="de" type="auto">Dem eerwirdigen, wollgelertten meister Heinrichen Bullinger, diener des wortt gottes zuͦ Zürich, mynem erenden herren, zuͦ handen.</s>
				</p>
			</div>
		</body>
	</text>
</TEI>
