<TEI xmlns="http://www.tei-c.org/ns/1.0" xml:id="file10933" type="Brief" source="HBBW" n="891">
	<teiHeader xml:lang="de">
		<fileDesc>
			<titleStmt>
				<title subtype="file">Heinrich Bullinger / [Zürich] AN Oswald Myconius (Geißhüsler), 8. September 1536</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratiam et pacem a domino.</s>
				</p>
				<p>
					<s n="2" xml:lang="la" type="auto">Quid spectarint <placeName>Constantienses</placeName>, nescio.</s>
					<s n="3" xml:lang="la" type="auto">Hoc scio, <persName>Zviccium</persName> totum in hoc esse, ut sarciatur concordia.</s>
					<s n="4" xml:lang="la" type="auto">28. augusti literis ad me datis<note xml:id="fn2" type="footnote" n="2">Oben <ref target="file10927">Nr. 886</ref>, 6-9.</note>: "Videor" inquit "ipse mihi <persName ref="p18889">Lutheri</persName> mentem probe intelligere.</s>
					<s n="5" xml:lang="la" type="auto">Utinam Lutherani omnes et totus Lutheranus populus illum intelligeret!"</s>
					<s n="6" xml:lang="la" type="auto">Haec <persName>Zviccius</persName>.</s>
					<s n="7" xml:lang="la" type="auto">Quid de hac causa scripserit <persName>Vadianus</persName>, intelliges ex epistola huic alligata<note xml:id="fn3" type="footnote" n="3">Nicht erhalten.</note>.</s>
					<s n="8" xml:lang="la" type="auto">Quam ea interim lege mitto, ut proximo remittas nuncio.</s>
					<s n="9" xml:lang="la" type="auto">Audio et fratres <placeName>Schaffhusianos</placeName> candide de concordia sentire.</s>
					<s n="10" xml:lang="la" type="auto">Ego interim meum faciam offitium hortaborque, ut, quod faciunt, facere pergant.</s>
				</p>
				<p>
					<s n="11" xml:lang="la" type="auto">Cupio a te audire iudicium tuum de libris <persName>Vadiani</persName>.</s>
				</p>
				<p>
					<s n="12" xml:lang="la" type="auto"><persName>Utingerus</persName> ille mortalium charissimus 6. septembris post horam 2. pomeridianam migravit ad dominum tanta fide, quantam non inveni in quoquam mei saeculi homine.</s>
					<s n="13" xml:lang="la" type="auto">Laus domino.</s>
					<s n="14" xml:lang="la" type="auto">Iussit tibi extremum dicere vale.</s>
					<s n="15" xml:lang="la" type="auto">Obdormire, non emori videbatur spectatoribus.</s>
					<s n="16" xml:lang="la" type="auto">Testabantur illi se non vidisse in omni vita exitum similem.</s>
					<s n="17" xml:lang="la" type="auto">Interim vero ego optimis destituor amicis.</s>
					<s n="18" xml:lang="la" type="auto">Doleo plus quam doluerim unquam.</s>
					<s n="19" xml:lang="la" type="auto">Verum concessit ad dominum.</s>
				</p>
				<p>
					<s n="20" xml:lang="la" type="auto">Optimi isti viri, quos commendasti mihi et nostris<note xml:id="fn5" type="footnote" n="5"><persName>Myconius</persName> hatte zwei Angehörige der Adelsgeschlechter <persName>von Pfirt</persName> und <persName>von Staufen</persName> empfohlen; siehe oben <ref target="file10928">Nr. 887</ref>, 20f.</note>, sodalitio inpexi ne ad horam quidem avocari a nobis potuerunt.</s>
					<s n="21" xml:lang="la" type="auto">Proinde, quod nihil humanitatis illis exhibuimus, non nostrae fuit culpae, sed illorum, qui praeverterunt offitiis.</s>
				</p>
				<p>
					<s n="22" xml:lang="la" type="auto">Vale et me, ut facis, ama.</s>
				</p>
				<p>
					<s n="23" xml:lang="la" type="auto">8. septembris 1536.</s>
				</p>
				<p>
					<s n="24" xml:lang="de" type="auto">Ich mein, das schloss zu <placeName>Cham</placeName> wölle noch uffrächt blyben.</s>
					<s n="25" xml:lang="de" type="auto">Alls buͦben werch!</s>
					<s n="26" xml:lang="la" type="auto">Omnes (nosti verbum <persName>Utingeri</persName>) suspendantur.</s>
				</p>
				<p>
					<s n="27" xml:lang="la" type="auto">H. Bulling. tuus.</s>
				</p>
				<p>
					<note type="address">[Adresse auf der Rückseite:]</note>
					<s n="28" xml:lang="la" type="auto">Praestantissimo viro d. <persName>Osvaldo Myconio</persName>, <placeName>Basileien[sium]</placeName> ecclesiae antistiti, fratri charissimo.</s>
				</p>
			</div>
		</body>
	</text>
</TEI>
