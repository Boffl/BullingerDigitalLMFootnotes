<TEI xmlns="http://www.tei-c.org/ns/1.0" xml:id="file12301" type="Brief" source="HBBW" n="2254">
	<teiHeader xml:lang="de">
		<fileDesc>
			<titleStmt>
				<title subtype="file">Martin Borrhaus (Cellarius) / [Basel] AN Heinrich Bullinger, 26. September 1545</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratiam et pacem a domino.</s>
					<s n="2" xml:lang="la" type="auto">De <persName>Gerhardo Westerburgio</persName> vehementer mihi gratum fuit, quod eum domi tuae exceptum tam liberaliter tractasti;<note xml:id="fn1" type="footnote" n="1"><persName>Gerhard Westerburg</persName> hielt sich vom 22. Juli 1545 an für 14 Tage in Zürich auf; s. oben <ref target="file12243">Nr. 2196</ref> und Anm. 4.</note> quae tua humanitas, Bullingere humanissime, quamvis nova et a natura tua abhorrere non videretur, ex ea tamen cognoscere potui tuum erga me excellentem amorem et studium; de quo mihi ut gratulari valde debeo,<note xml:id="fn2" type="footnote" n="2"><persName>Borrhaus</persName> hatte Bullinger den durch <placeName>Basel</placeName> reisenden <persName>Westerburg</persName> empfohlen; s. oben <ref target="file12245">Nr. 2198</ref>.</note> ita adhibendam a me omnem diligentiam intelli[go],<note xml:id="fn3" type="footnote" n="3">Vgl. oben <ref target="file12153">Nr. 2106</ref>, 17-20.</note> ut tuis in me meritis aliqua ex parte respondere me cupere sentias.</s>
				</p>
				<p>
					<s n="3" xml:lang="la" type="auto">Sed cum diu multumque cogitarem de occasione ut homo gratus et memor, de te bene merendi divina ratione, ut arbitror, materia se obtulit, de qua, si [ad]monerem,<note xml:id="fn4" type="footnote" n="4">Bullinger hatte <persName>Borrhaus</persName> gebeten, seine Meinung über die Antwort der Zürcher (s. unten Anm. 5) auf <persName>Luthers</persName> "Kurtz bekentnis" zu äußern; s. oben <ref target="file12153">Nr. 2106</ref>, 11-16.</note> non parvam gratiam apud te inire me posse confidebam, praesertim cum persuasum haberem hanc meam operam ad Christi gloriam et ecclesiae tr[an]quillitatem pertinere.</s>
				</p>
				<p>
					<s n="4" xml:lang="la" type="auto">In vestra illa de sacro corporis et sanguinis d. Iesu symbolo ad M.<persName ref="p18889">Lutherum</persName> edita apologia<note xml:id="fn5" type="footnote" n="5">Die "Orthodoxa Tigurinae ecclesiae confessio" bzw. das "Warhaffte Bekanntnuß" der Zürcher; s. oben <ref target="file12108">Nr. 2061</ref>, Anm. 9.</note> inter coetera, quae accurate et diligenter disputat[is], mentionem quoque de <persName>Casparo Swencfeldio</persName> factam legi, sed talem, quae nonnullis indigna visa sit et ips[a] causa, quam agitis, et illius ingenio.</s>
					<s n="5" xml:lang="la" type="auto">Nam cum in eo[dem] versari argumento, iisdem uti armis et hactenus [com]mune periculum putemini sustinuisse, probis hominibus dolere video vos in ea re, in qua minime conve[nit], tantopere abalienari, quos animis et viribus in t[am] difficile discrimine consociatos opportebat esse.</s>
					<s n="6" xml:lang="la" type="auto">Quod ad Swencfeldium attinet, probatur is vir multis a doc[tri]na et vitae innocentia.</s>
					<s n="7" xml:lang="la" type="auto">Hanc enim fertur ab omni, etiam<pb type="scan" next="311v."/> mali suspicione integram servare; illam vero, si quis in eo vere iudicet, talem esse, quae Christi amplitudinem maxime celebret et piis magnam salutis lucem afferat.</s>
					<s n="8" xml:lang="la" type="auto">Qua de re, tametsi in<pb type="edition" next="556"/> praesentia meum iudicium interponere non debeo, his literis tamen praestare studeo, ut intelligas eo me animo esse, qui multum, ut par est, cupiam concordiam inter vos et Swencfeldium sancire,<note xml:id="fn7" type="footnote" n="7">Siehe dazu oben <ref target="file12286">Nr. 2239</ref> und 2243.</note> ne ea, quę iam coepit gliscere et caput mediocriter extollere, dissensio discordiam pernicialem pariat, quae evangelii hostibus gaudium, ecclesiae tristiciam ac luctum pariat.</s>
					<s n="9" xml:lang="la" type="auto">Porro, ut audio, iam parati sunt libri et ab ipso Swencfeldio et ab iis, qui illius doctrinam sequuntur, qui proximo quoque tempore prodituri sint in lucem; qui sane, si caveri possint quacunque ratione, ne, priusquam quid de huiusmodi dogmatis statuatur, inter vos conveniat, divulgentur, non parum id ex dignitate Christi et ex usu ecclesiarum fore arbitror.</s>
					<s n="10" xml:lang="la" type="auto">Nam, ut fama est, doctrina Swencfeldii longius pervagatur quam pro opinione, et alia multis in recessu probatur esse, quam ipsa primo aspectu prę se ferat.</s>
					<s n="11" xml:lang="la" type="auto">Quo magis elaborandum est, ut eius libri positis animi perturbationibus magna cura legantur, et istius hominis fides ac spes in domino temere non contemnatur, quorum alterum ad iudicium, alterum ad amorem pertinet.</s>
					<s n="12" xml:lang="la" type="auto">Atque utrumque sane huiusmodi est, quod homines Christi spiritu pręditi minime debeant negligere, qui nimirum<pb type="scan" next="311a,r."/> hanc legem tanquam novam nobis praescripserit, ut int[er] nos diligamus<note xml:id="fn9" type="footnote" n="9">Joh 13, 34.</note> et coelestes dotes in nemine suorum aspernemur,<note xml:id="fn10" type="footnote" n="10">Vgl. Röm 12, 3-8; 1Kor 12; Eph 1.7.</note> sed apostoli<note xml:id="fn11" type="footnote" n="11"><persName>Paulus</persName>.</note> monita servantes probemus omnia et, quae bona sunt, amplexemur<note xml:id="fn12" type="footnote" n="12">1Thess 5, 21.</note>.</s>
				</p>
				<p>
					<s n="13" xml:lang="la" type="auto">Si mihi credis, Bulli[n]gere, vir clarissime, iam multis ego quoque annis pe[ius] sensi de Swencfeldio propter illam <foreign xml:lang="el">ἀποθέωσιν</foreign> domini Iesu, sed simulatque ad libellos eius legendos et iudicandos adie[ci] animum, paulo aliter erga virum hunc affici coepi, deprehendique in hac disputatione multis in locis <foreign xml:lang="el">λογομαχίαν</foreign><note xml:id="fn14" type="footnote" n="14">Ein Streit um Worte.</note> verius quam <foreign xml:lang="el">πραγματομαχίαν</foreign><note xml:id="fn15" type="footnote" n="15">Ein sachlicher, inhaltlicher Streit.</note> spectari.</s>
					<s n="14" xml:lang="la" type="auto">Nam quod attinet ad creaturam, cur hanc vocem nolit Swencfeldius convenire in Christum, primo videndum e[rat], quid is creaturae nomine designari vellet.</s>
				</p>
				<p>
					<s n="15" xml:lang="la" type="auto">Posteaquam vero id neglectum est, eo progressa est contentio, ut, dum neutri alteros satis intelligunt, utręque partes incerto proelio dimicasse videri possint.</s>
					<s n="16" xml:lang="la" type="auto">Idem in <foreign xml:lang="el">ἀποθεώσει</foreign> usu venisse, si recte iudico, existimo.</s>
					<s n="17" xml:lang="la" type="auto">In hac, quia<pb type="edition" next="557"/> visus fuit aut duas naturas Christi confundere, aut alteram, humanam videlicet, tollere divina solum asserta (in quam Christi caro tota absorpta migrasset), ab initio etiam valde, tanquam absurdus rer[um] coelestium<note xml:id="fn17" type="footnote" n="17">Vgl. Joh 3, 12.</note> doctor, displicuit mihi Swencfeldius.</s>
					<s n="18" xml:lang="la" type="auto">Sed ubi rem ipsam, qua potui fide et diligentia, pro mea tenuitate expendere coepi, aliam illius sententiam esse cogn[ovi],<pb type="scan" next="311a,v."/> quam vulgo iactabatur.</s>
					<s n="19" xml:lang="la" type="auto">Nam utramque naturam deprehendi ab eo confirmatam in Christo, sed hac ratione, ut humana, peruncta plenitudine divinitatis,<note xml:id="fn18" type="footnote" n="18">Kol 2, 9.</note> omnem gloriam patris per resurrectionem e mortuis et cooptationem eius in regnum maiestatis<note xml:id="fn19" type="footnote" n="19">Vgl. Phil 2, 9; 1Tim 3, 16.</note> adepta sit.</s>
					<s n="20" xml:lang="la" type="auto">In quo regno sedens homo Christus ad dextram dei patris vetera nomina (quae, dum serviret nobis in statu crucis, habuit) exuerit et nova,<note xml:id="fn20" type="footnote" n="20">Vgl. Phil 2, 9.</note> divinae naturae consentanea, induerit, ut iam vere Christus moderari omnia, sacrique spiritus munera, ipse fungens sacerdotio et aeterno regno<note xml:id="fn21" type="footnote" n="21">Vgl. Hebr 2, 9-17; 6, 20.</note> per hanc divinę naturę intimam in humanam transfusionem (non nudam illam verbi, qualem sophistę fingunt, unionem) dispensare dici possit et debeat.</s>
					<s n="21" xml:lang="la" type="auto">Legimus siquidem in eo plenitudinem deitatis corporaliter habitare<note xml:id="fn22" type="footnote" n="22">Kol 2,9.</note>, et ei datam omnem potestatem in coelo et in terra,<note xml:id="fn23" type="footnote" n="23">Mt 28, 18.</note> eum unctum sine mensura sacro patris spiritu;<note xml:id="fn24" type="footnote" n="24">Joh 3, 34.</note> per quam unctionem inmensi spiritus<note xml:id="fn25" type="footnote" n="25">Vgl. Apg 10, 38.</note> Christus homo vere dicatur, aequalis patri<note xml:id="fn26" type="footnote" n="26">Vgl. Joh 5, 18.</note> potentia et sapientia; cuius quoque nos consortes,<note xml:id="fn27" type="footnote" n="27">2Petr 1, 4.</note> sed ad mensuram donationis illius<note xml:id="fn28" type="footnote" n="28">Vgl. Röm 12,6.</note>, tanquam capitis,<note xml:id="fn29" type="footnote" n="29">Vgl. 1Kor 11,3; Eph 1,22; 22:4. 15 und passim.</note> reddamur magna consolatione et indubitata spe<note xml:id="fn30" type="footnote" n="30">Vgl. Röm 5, 5; Hebr 3, 6; 11,1.</note> similis transformationis nostri<note xml:id="fn31" type="footnote" n="31">2Kor 3, 18; Phil 3.21.</note> ad possessionem futurae glorię<note xml:id="fn32" type="footnote" n="32">Vgl. Röm 8, 18; 2Tim 2, 10; 1Petr 5, 10.</note>.</s>
					<s n="22" xml:lang="la" type="auto">De quo consorcio his verbis <persName>Petrus</persName>: „Vos estis consortes divinae naturae“<note xml:id="fn33" type="footnote" n="33">2Petr 1, 4.</note>.</s>
					<s n="23" xml:lang="la" type="auto">Haec igitur cum videretur mihi sentire Swencfeldius, coepi melius de eo aestimare et in ipso<pb type="scan" next="311b,r."/> amplecti, quae prius suspectę fuerant, spiritus Christi dot[es], per quas tribueret eam exaltatę ad dextram patris<note xml:id="fn34" type="footnote" n="34">Apg 2, 33.</note> carni gloriam, quam sacrae literae ei tribuunt et communis sanctorum fides<note xml:id="fn35" type="footnote" n="35">Anspielung auf das apostolische Glaubensbekenntnis: "Sedet ad dexteram Dei Patris omnipotentis".</note> agnoscit.</s>
				</p>
				<p>
					<s n="24" xml:lang="la" type="auto">At vero haec non ita a me scripta intelligas, qui Swencfeldianorum dogmatum vel defensor vel arbiter haberi velim (quod minime mihi assumo); sed hortatorem solum praestare volo, ut vos, quomodo concordia componatur et discordia nocentissima inter sanctos, pestis,<note xml:id="fn36" type="footnote" n="36">Vgl. Apg 24, 5.</note> devitetur, rationes ineantur, inter vos deliberetis.<pb type="edition" next="558"/></s>
				</p>
				<p>
					<s n="25" xml:lang="la" type="auto">Fertur Swencfeldius nihil perinde optare, quam ut secum vel literis de constituenda tranquillitate agatur vel ad congressum aliquem doctorum et piorum hominum admittatur,<note xml:id="fn37" type="footnote" n="37">Vgl. dazu oben <ref target="file12286">Nr. 2239</ref>, 8-11; 2243.</note> in quo liceat sibi de regno glorię Chris[ti] suas, quas habet, sententias exponere; et maxime ap[ud] vos dicunt eum cupere,<note xml:id="fn38" type="footnote" n="38"><persName>Schwenckfeld</persName> hatte <persName>Vadian</persName> ein ähnliches Angebot gemacht; s. oben <ref target="file12290">Nr. 2243</ref>, Anm. 1.</note> qui Tiguri evangelium regn[i] profitemini, fidei suae rationem reddere<note xml:id="fn39" type="footnote" n="39">Vgl. 1Petr 3, 15.</note>.</s>
					<s n="26" xml:lang="la" type="auto">Quae san[e] petitio, o Bullingere, quia satis aequa videtur et ad pacem conficiendam apta, iterum atque iterum te rogo, ut pro tua sapientia providere velis, quomodo hac in re viri iusta petenti voluntati satisfiat.</s>
					<s n="27" xml:lang="la" type="auto">Quod, cum facies, ex magna parte gloriae Christi et communi ecclesię commodo inservieris et rem professione tua longe dignissimam praestiteris.</s>
					<s n="28" xml:lang="la" type="auto">Qua in re si existimes me posse opera mea aliquid efficere,<pb type="scan" next="311b,v."/> fac, id intelligam.</s>
					<s n="29" xml:lang="la" type="auto">Studebo pro virili, ut cognoscas mihi neque fidem neque diligentiam defore.</s>
				</p>
				<p>
					<s n="30" xml:lang="la" type="auto">Non enim ignoro, in quanta benevolentia dei sint pacis autores sententia domini nostri: „Beati pacifici, quoniam hi filii dei vocabuntur“,<note xml:id="fn40" type="footnote" n="40">Mt 5, 9.</note> ut contra in maximo odio habentur concordiae inter fratres turbatores.</s>
					<s n="31" xml:lang="la" type="auto">Quod praeter <persName>Salomonem</persName><note xml:id="fn41" type="footnote" n="41">Spr 16, 28; 17, 9.</note> novit etiam Graecus poeta<note xml:id="fn42" type="footnote" n="42"><persName>Homer</persName>.</note>:</s>
				</p>
				<p>
					<s n="32" xml:lang="el" type="manual">Αϕρητωρ, αθεμιστος, ανεστιος εστιν εκεινος, ος πολεμου εραται επιδημίου οκρυοεντος.<note xml:id="fn43" type="footnote" n="43"><hi><persName>Homer</persName>,</hi> Ilias, 9, 63f: "Ohne Geschlecht und Gesetz und ohne Heimat ist jener, welcher Gefallen findet am grausamen Bürgerkrieg" (Übersetzung von Hans Rupé, in: <hi><persName>Homer</persName>,</hi> ilias, Düsseldorf/Zürich 22004 -Sammlung Tusculum, S. 281).</note></s>
				</p>
				<p>
					<s n="33" xml:lang="la" type="auto">Tu vale, vir clarissime, et has meas literas boni consulas, rogo.</s>
					<s n="34" xml:lang="la" type="auto">Mea salute <persName>Megandrum</persName>,<note xml:id="fn44" type="footnote" n="44"><persName>Kaspar Megander</persName> war bereits am 17. August 1545 gestorben; s. oben <ref target="file12273">Nr. 2226</ref>, 10f. Offenbar wusste <persName>Borrhaus</persName> davon nichts, was zu erkennen gibt, dass er kaum Kontakte mit <persName>Myconius</persName> und <persName>Johannes Gast</persName> pflegte.</note> <persName>Pellicanum</persName>, <persName>Gwaltherum</persName>, <persName>Bibliandrum</persName>, <persName>Fabritium Erasmum</persName><note xml:id="fn45" type="footnote" n="45"><persName>Erasmus Schmid</persName>.</note> impertias.</s>
				</p>
				<p>
					<s n="35" xml:lang="la" type="auto">Anno 1545, septembris 26.</s>
				</p>
				<p>
					<s n="36" xml:lang="la" type="auto"><persName>Martinus Borrhaus</persName>.</s>
				</p>
				<p>
					<note type="address">[Adresse auf f. 310a,r.:]</note>
					<s n="37" xml:lang="la" type="auto">Eximio literis et pietate viro Henrico Bullingero, Tigurinae ecclesię episcopo, amico et fratri, d. observando.</s>
				</p>
			</div>
		</body>
	</text>
</TEI>
