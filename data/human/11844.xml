<TEI xmlns="http://www.tei-c.org/ns/1.0" xml:id="file11844" type="Brief" source="GR-I" n="41">
	<teiHeader xml:lang="de">
		<fileDesc>
			<titleStmt>
				<title subtype="file">Heinrich Bullinger / Zürich an Johannes (Gian) Travers, 12. Oktober 1543</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">StAGR</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratiam et vitae innocentiam a Domino.</s>
					<s n="2" xml:lang="la" type="auto">Perlatum est ad nos, vir colendissime et multum in Domino dilecte, charissimum fratrem nostrum D. <persName ref="p396" cert="high">Ioannem Blasium</persName> periclitari propter dialogum quendam, quem composuisse putatur de eo, quod iusiurandum episcopo a <placeName ref="l98" cert="high">Curiensibus</placeName> non sit praestandum.</s>
					<s n="3" xml:lang="la" type="auto">Caeterum si ita res habet ac bonus frater huiusmodi aliquid molitus est, haud dubie sibi et Musis, quod dici solet, conscripsit, non ut vulgaretur, sed ut in causa, quae venit in controversiam, sese exerceret verumque indagaret.</s>
					<s n="4" xml:lang="la" type="auto">Quo nomine veniam meretur, si quid interim peccasset, de quo tamen non pronuncio, qui de huiusmodi controversis neque debeo neque lubenter soleo iudicare.</s>
					<s n="5" xml:lang="la" type="auto">Certe tu tuique similes viri boni et veritatis amantes periclitantem, si modo ita res habet, ut fertur, iuvare debetis.</s>
					<s n="6" xml:lang="la" type="auto">Fuit fortassis pro pastoris officio sollicitus pro grege sibi concredito; metuit nimirum laqueum liberis parari, ut, postquam iuramentum praestiterunt episcopo <placeName ref="l98" cert="high">Curienses</placeName>, pariter etiam cogantur et reliqua recipere, quae nostri temporis episcopi plerique stabilita cupiunt.</s>
					<s n="7" xml:lang="la" type="auto">Non novi episcopum <placeName ref="l98" cert="high">Curiensem</placeName> neque, infensusne veritati an aequior paullo sit, ab ullo unquam audivi.</s>
					<s n="8" xml:lang="la" type="auto">Cogito autem id illi bono fratri evenisse, quod mihi quoque usu venire posset: privatim enim et publice, calamo et orationibus me opponerem, si suspicarer meae fidei creditis ovibus insidias strui.</s>
					<s n="9" xml:lang="la" type="auto">Oratum itaque tuam pietatem et humanitatem volo, ut periclitantem iuves, si modo consulere et iuvare potes.</s>
					<s n="10" xml:lang="la" type="auto">Equidem de fide et diligentia studioque tuo erga omnes veritatis studiosos nihil dubito, sed et me ipsum tibi commendo.</s>
					<s n="11" xml:lang="la" type="auto">Scripsi superioribus diebus D. <persName ref="p8359" cert="high">Philippo nostro Gallicio</persName> nova quadam, quae tibi quoque communicaret volui.</s>
					<s n="12" xml:lang="la" type="auto">Nihil nunc habeo, nisi quod episcopi Coloniensis et Monasteriensis, quin et Mindensis et Osnabrugensis episcopus in promovendo evangelio intrepide pergant nequidquam reluctante Caesare.</s>
					<s n="13" xml:lang="la" type="auto">Vale cum omnibus tuis.</s>
					<s n="14" xml:lang="la" type="auto">Tiguri, 12. Octobris, anno 1543.</s>
					<s n="15" xml:lang="la" type="auto">Heinricus Bullingerus tuus.</s>
				</p>
				<p>
					<s n="16" xml:lang="la" type="auto">Integerrimo viro D. <persName ref="p6831" cert="high">Ioanni Traverso</persName>, Rhetorum senatori consultissimo, domino suo colendo et fratri charissimo suo.</s>
				</p>
			</div>
		</body>
	</text>
</TEI>
