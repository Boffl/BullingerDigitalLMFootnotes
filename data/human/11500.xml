<TEI xmlns="http://www.tei-c.org/ns/1.0" xml:id="file11500" type="Brief" source="GR" n="20">
	<teiHeader xml:lang="de">
		<fileDesc>
			<titleStmt>
				<title subtype="file">Johannes Comander / Chur AN Heinrich Bullinger, 1. Februar 1541</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratiam et vitae innocentiam a Domino.</s>
					<s n="2" xml:lang="la" type="auto">Literas humanitatis tuae accepi, doctissime Bullingere, primum binas, tuas scilicet et eas, quae ex Wormatia missae sunt.</s>
					<s n="3" xml:lang="la" type="auto">Maxime quidem placet verbum Dei sua claritate et potentia hostes Christi territos reddere adeo, ut nec collationem scripturarum incipere audeant; sed displicet interim et crutiatum adfert Caesaris immanitas.</s>
					<s n="4" xml:lang="la" type="auto">At ex Deo ista eiusque providentia prodeunt, fides probatioque fidei per innocentum supplicia.</s>
					<s n="5" xml:lang="la" type="auto">Deinde per Ioannem nostrum alteras misisti literas; in illis mihi Ioannem commendas.</s>
					<s n="6" xml:lang="la" type="auto">Hoc utique facere paratissimus sum pro posse meo, quod perexiguum est; nam sacerdotium meum ita decurtarunt, ut mihi tenuiter et sordide vivendum sit et, nisi provectioris iam aetatis essem, resignata hac aliam ubicunque conditionem mihi quererem.</s>
					<s n="7" xml:lang="la" type="auto">Quapropter te plurimum rogo aliosque dominos meos exoratos velim, ut deinceps atque hucusque vobis commendatus sit, et si quid boni fructus ex illo sperandum per Dei gratiam, ad utilitatem vestrae ecclesiae cessurum putamus.</s>
					<s n="8" xml:lang="la" type="auto">Nihil enim a nostris speramus; ministri verbi fame macerantur et necantur apud nos etc.</s>
					<s n="9" xml:lang="la" type="auto">De Leone Martini, quod ex patria recesserit, ex causa praescripta non accusarem, nisi aeris alieni a se contracti solutionem facere [non] curaret.</s>
					<s n="10" xml:lang="la" type="auto">Hoc illi inest vitii, ut aere alieno praemi molestum non sit; huius causa est bibacitas, uxor etiam sua etc.</s>
					<s n="11" xml:lang="la" type="auto">De Ioanne Traversio certa scribere non possum; non enim ad nundinas has venit.</s>
					<s n="12" xml:lang="la" type="auto">Ioannes Blasius illi a manibus est, ut emat libros et transmittat; qui non est conscius hos libellos unquam transmisisse, unde certo putamus illum his carere.</s>
					<s n="13" xml:lang="la" type="auto">Caeterum apud nos nihil agitur, quod scitu dignum sit, neque in Italia, vel scripsissem.</s>
					<s n="14" xml:lang="la" type="auto">Vale, vir eximie et charissime.</s>
					<s n="15" xml:lang="la" type="auto">Ex Rhetiae Curia, kalendis Februariis, (anno) etc. 41.</s>
				</p>
				<p>
					<s n="16" xml:lang="la" type="auto">Tibi deditus Iohannes Comander.</s>
				</p>
				<p>
					<s n="17" xml:lang="la" type="auto">Eruditione et pietate clarissimo viro magistro Heinricho Bullingero, Tigurinae ecclesiae antistiti, domino ac amico inter primos observando.</s>
				</p>
			</div>
		</body>
	</text>
</TEI>
