<TEI xmlns="http://www.tei-c.org/ns/1.0" xml:id="file10473" type="Brief" source="HBBW" n="438">
	<teiHeader xml:lang="de">
		<fileDesc>
			<titleStmt>
				<title subtype="file">Felix Schmid / [Stein am Rhein] AN Erasmus Schmid (Fabricius), Heinrich Bullinger, 13. September 1534</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="de">
		<body>
			<div xml:id="div1" corresp="regest1">
				<p>
					<s n="1" xml:lang="de" type="auto">Bruͦderliche truw und alles guͦtz bevor, lieber b[ruͦder], M. <persName>Erasmus</persName>.</s>
				</p>
				<p>
					<s n="2" xml:lang="de" type="auto">Wüssend unser aller gesunthait, gott hab lob.</s>
					<s n="3" xml:lang="de" type="auto">Semlichs von uich allen uns zuͦ hörenn, besunder jetzzuͦmal von der schwöster<note xml:id="fn2" type="footnote" n="2"><persName>Elisabeth Schmid</persName>, Schwester von <persName>Felix</persName> und <persName>Erasmus Schmid</persName>, gest. nach 1542, war verheiratet mit dem Zürcher Rats- und Bannerherrn <persName>Hans Schweizer (Schwyzer)</persName>, der 1531 in der Schlacht bei Kappel fiel (s. <hi>Jacob</hi> 253-255). - Lit.: <bibl>AZürcherRef</bibl> 1450; Paul <hi>Schweizer,</hi> Geschichte der Familie <persName>Schwyzer</persName> oder <persName>Schweizer</persName> in Zürich verbürgert seit 1401, Zürich 1916, S. 81. 91.</note>, were uns sunders grosse fröd etc.</s>
				</p>
				<p>
					<s n="4" xml:lang="de" type="auto">Demnach, lieber bruͦder, uff hüt sampstag<note xml:id="fn3" type="footnote" n="3">Der Brief trägt freilich das Datum vom Sonntag, dem 13. September 1534.</note> nach mittag umm die 3 kumpt mir diser brieff (so ich uich hiemit schick) von minen heren und obern von Zürich<note xml:id="fn4" type="footnote" n="4">Nicht erhalten.</note>.</s>
					<s n="5" xml:lang="de" type="auto">Bringt mir <persName>Crista Wangner</persName> und sagt, der <persName>Hans Asper</persName><note xml:id="fn6" type="footnote" n="6">Aller Wahrscheinlichkeit nach handelt es sich um den Zürcher Ratsschreiber <persName>Hans Asper</persName>, der 1558 starb, s. Zürich StA, B VI 253, 23v. und <bibl>HBLS</bibl> I 457.</note> habe im den geben zuͦ Zürich, er sölle in mir geben etc.</s>
					<s n="6" xml:lang="de" type="auto">Befrömbt mich semlich schriben grässlich und kan nit erdencken, was ich doch vor minen heren so ilenz ze schaffen hab.</s>
					<s n="7" xml:lang="de" type="auto">Mag<note xml:id="fn7" type="footnote" n="7">ich kann.</note> nit wüssen, obs ain arge oder guͦtte mainung hat, jetz in der grossen unruͦw; dan es uff mitwuch in allem herpst by uns würt sin, und hab niemans, der mir min ding versech, dan es genaw zu wil gon.</s>
					<s n="8" xml:lang="de" type="auto">Und hab ich eben vil dem gemainen man usshy gebaitet<note xml:id="fn12" type="footnote" n="12">ausgeliehen, gestundet.</note>, und well gott, daß ich ettwas schaff, so ich selbs dahaim bin; wil verschwigen, so ich nit dahaim wer.</s>
					<s n="9" xml:lang="de" type="auto">Wie es dan wetty gon, mag jettlicher gedencken.</s>
					<s n="10" xml:lang="de" type="auto">Dan vast wenig win würt.</s>
					<s n="11" xml:lang="de" type="auto">Zudem so kan und waiß ich kain ross anzekumen; ursach jederman ist in aller unruͦw im herpst und im seget und ist, grössere unruͦw nit durchs ganz jar dan jetz mit den rossen.</s>
					<s n="12" xml:lang="de" type="auto">So kan ich zuͦ fuͦss nit gon, uͦrsach min schenckel und knüw, wie ier wol wüssend.</s>
					<s n="13" xml:lang="de" type="auto">Und were min mainung (uff üwer verbesserung) ier hettid still der sach nachgefragt, ettwa by aim vertruwten ratsfründ, ob ier uͦrsach mines beschribens und erforderens<note xml:id="fn18" type="footnote" n="18">Aufforderung (vor dem Rat zu erscheinen).</note> möchtid erfaren, was mainung und gestalt semlich beschriben beschehe etc., wie ier dan baß kündend<note xml:id="fn20" type="footnote" n="20">es besser versteht.</note> weder, ich uich schriben könd.</s>
					<s n="14" xml:lang="de" type="auto">Darnach ier dan erfürid, guͦz oder böß, darnach tätid ier witter.</s>
					<s n="15" xml:lang="de" type="auto">Dan mir semlich beschriben schwär und zum tail groß ist, und kan nit ersinnen noch erdencken, was sy doch mög bedütten.</s>
					<s n="16" xml:lang="de" type="auto">Dan ich nützid waiß vor minen heren ze schaffid z hend<note xml:id="fn22" type="footnote" n="22">Denn ich weiß nichts, was ich vor meinen Herren (des Rats) zu schaffen hätte.</note>, das semlich schriben und erforderen erhösche<note xml:id="fn23" type="footnote" n="23">erforderlich, notwendig machen würde.</note>.</s>
					<s n="17" xml:lang="de" type="auto">Darumb, lieber bruͦder, thuͦnd das best und kerend fliss an.</s>
					<s n="18" xml:lang="de" type="auto">Und dunckte mich, ob ier uich schon gegen aim vertruwten oder zwayen liessid mercken,<pb type="edition" next="317"/> oder gegen dem burgermaister<note xml:id="fn24" type="footnote" n="24"><persName>Heinrich Walder</persName>.</note> selbs (so iers ratten wettid<note xml:id="fn25" type="footnote" n="25">wenn ihr es für ratsam haltet.</note>), mine heren und obern hettid mich beschriben, uff nächst mitwuch vor inen ze erschinen.</s>
					<s n="19" xml:lang="de" type="auto">Nun were mir semlichs schwär, uͦrsach der unruͦw oben erzelt, und hette uich uff semlichs geschriben, im besten die sachen ze erfaren, ob der tag nit uffgeschoben möchte werden ain tag 8 oder 12, und der herpst verruschete, were mir sunderlich ain grosser dienst.</s>
					<s n="20" xml:lang="de" type="auto">Wo es aber je nit anderst künd und möchte sin, so künd ich erkennen und ermessen, daß ich minen heren und obern gehorsam sölle sin, und billich, und söll und müsse erschinen.</s>
					<s n="21" xml:lang="de" type="auto">Es kumme mir dan als übel als es wölle, so müß und söl ich gehorsam sin etc.</s>
					<s n="22" xml:lang="de" type="auto">Semliche mainung verstond ier oder Maister Hainrich vast wol, mir darin das best ratten und helffen und sorgen, so ich doch jetzzuͦmal hinin söll oder müß, daß ich kain ross künd oder mög ankumen etc.</s>
					<s n="23" xml:lang="de" type="auto">Begär uff das üwer rat und verschriben antwurt by zöger<note xml:id="fn33" type="footnote" n="33">durch den Boten. - Unbekannt.</note>, sampt der messif<note xml:id="fn34" type="footnote" n="34">Gemeint ist der erwähnte Brief des Zürcher Rates an <persName>Felix Schmid</persName>.</note>.</s>
					<s n="24" xml:lang="de" type="auto">Und wie ich üwer hilff und rat begär, also, so ier nit anhaimsch<note xml:id="fn35" type="footnote" n="35">zu Hause.</note> werid, begär ich glicher gestalt uff das allerhöchst von Maister Hainrich Bullinger.</s>
				</p>
				<p>
					<s n="25" xml:lang="de" type="auto">Hiemit sind gott alle befolhen.</s>
				</p>
				<p>
					<s n="26" xml:lang="de" type="auto">Datum in il, uff 13. tag septembrii 34.</s>
				</p>
				<p>
					<s n="27" xml:lang="de" type="auto"><persName>Felix Schmid</persName>.</s>
				</p>
				<p>
					<note type="address">[Adresse auf der Rückseite:]</note>
					<s n="28" xml:lang="de" type="auto">Dem würdigen und gelerten hern Maister <persName>Erasmo Schmid</persName>, chorhern zuͦ Zürich, minem lieben bruͦder, und in sinem abwesen dem wolgelerten hern Maister Hainrichen Bullingern, predicanten zum münster zuͦ Zürich, minem günstigen heren.</s>
				</p>
			</div>
		</body>
	</text>
</TEI>
