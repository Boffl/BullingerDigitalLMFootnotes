<TEI xmlns="http://www.tei-c.org/ns/1.0" xml:id="file12142" type="Brief" source="HBBW" n="2095">
	<teiHeader xml:lang="de">
		<fileDesc>
			<titleStmt>
				<title subtype="file">Johannes Cochläus (Dobneck) / Eichstätt AN Heinrich Bullinger, 11. März 1545</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">S[alutem] p[lurimam].</s>
					<s n="2" xml:lang="la" type="auto">Literas tuas,<note xml:id="fn1" type="footnote" n="1">Oben <ref target="file12125">Nr. 2078</ref>.</note> Bullingere, quas Tiguri 1. februarii cursori meo<note xml:id="fn2" type="footnote" n="2">Unbekannt; derselbe wie oben <ref target="file12125">Nr. 2078</ref>, Anm. 3.</note> dedisti ad me, recepi 18. februarii.</s>
					<s n="3" xml:lang="la" type="auto">Ago itaque tibi gratias pro tua erga nuncium humanitate.</s>
					<s n="4" xml:lang="la" type="auto">Atque utinam pro amico in me animo possim tibi confidenter gratias agere!</s>
					<s n="5" xml:lang="la" type="auto">Sed obstat mihi pertinax in contentione contra ecclesiam Christi propositum tuum, de quo sane ita tristor ac doleo, ut arbitrer <persName>David</persName> regem non gravius doluisse super morte <persName>Saul</persName> et Jonathę<note xml:id="fn4" type="footnote" n="4">Vgl. 2Sam 1, 1, 11f.</note>.</s>
					<s n="6" xml:lang="la" type="auto">Ego enim de animę tuę morte - qua certissime in ęternum periturus es, nisi ad ecclesiam redieris, unde exiisti - iustius doleo quam ille de occisis corporibus.</s>
				</p>
				<p>
					<s n="7" xml:lang="la" type="auto">Quam amabilis fores mihi, o Bullingere, per nobile ingenium tuum, si ecclesię matris nostrę (quę nos ambos per baptismum Christo genuit et incorporavit<note xml:id="fn5" type="footnote" n="5">Vgl. Gal 3, 27.</note>) obędiens remansisses filius aut saltem per poenitentiam ad eam rediens diceres: Mater, peccavi in cęlum et coram te<note xml:id="fn6" type="footnote" n="6">Vgl. Lk 15,21.</note>!</s>
					<s n="8" xml:lang="la" type="auto">Quamvis autem quam plurimi sint hodie (proh dolor) homines eruditi, qui parricidali (ut mihi videtur) odio et rebellione adversus hanc communem matrem, quę ipsos sicut et nos in Christo regeneravit, insurgunt et pugnant!</s>
				</p>
				<p>
					<s n="9" xml:lang="la" type="auto">De nullis tamen magis doleo quam de te et de <persName ref="p6490">Philippo Melanchthone</persName>, quos solos scio inter complices vestros legitimas habere uxores<note xml:id="fn7" type="footnote" n="7"><persName>Anna, geb. Adlischwyler</persName>, bzw. Katharina, geb. Krapp. - <persName>Cochläus</persName> meint damit, dass Bullinger und <persName>Melanchthon</persName> beide nicht die Mönchs- oder Priesterweihe empfangen hatten und damit aus katholischer Sicht legitim verheiratet waren; s. auch unten Z. 37f.</note>, ingenioque et eruditione nobiliter pręfulgere<note xml:id="fn8" type="footnote" n="8">Vgl. Dan 12,3.</note>.</s>
					<s n="10" xml:lang="la" type="auto">Scripsit mihi de te vir quidam pius, doctus et gravis nuper ex <placeName>Colonia</placeName><note xml:id="fn9" type="footnote" n="9">Nicht ermittelt.</note> (cuius nomen tibi probe cognitum atque etiam venerabile, ni fallor, est), quod magisterium in artibus illic assecutus<pb type="edition" next="152"/> fueris anno domini 1522 in gymnasio Bursę Montis<note xml:id="fn11" type="footnote" n="11">Bullinger hatte von 1519 bis 1522 die Bursa Montis, das spätere Gymnasium Montanum, in <placeName>Köln</placeName> besucht; s. <placeName>Köln</placeName>, Matrikel II 814, Nr. 55; <bibl>Pestalozzi</bibl> 13-18; <hi>Büsser,</hi> Bullinger 112-26.</note>, in quo et ego sex annos olim studui bonis literis<note xml:id="fn12" type="footnote" n="12"><persName>Cochläus</persName> hatte von 1504 bis 1510 an der Bursa Montis in <placeName>Köln</placeName> studiert und unterrichtet; s. <placeName>Köln</placeName>, Matrikel II 639, Nr. 85; <bibl>Spahn</bibl> 5-13.</note>.</s>
					<s n="11" xml:lang="la" type="auto">Unde tanto plus mihi dolet, quod te adversarium habere debeo, qui in studio quoque literarum communem mecum sortitus es matrem, quę et <persName>Henricum Glareanum</persName>, conterraneum tuum, mihi amore et familiaritate coniunctissimum fecit.</s>
					<s n="12" xml:lang="la" type="auto">Ne vero suspiceris me palpando et fictis verbis tuam quęrere gratiam, addam hic ea verba, quę <placeName>Coloniensis</placeName> ille, communis pręceptor noster,<note xml:id="fn14" type="footnote" n="14">Gemeint ist derselbe wie oben Anm. 10.</note> in suis ad me literis<note xml:id="fn15" type="footnote" n="15">Nicht ermittelt.</note> adiecit: „Quod vero tam prodigiosas“, inquit, „ac prorsus inconcinnas adducit argumentationes, inde profectum credo, quod ipsius apud nos tempore iuventuti persuasum fuerat, tam nullius momenti esse artem dialecticam omnemque ethnicorum philosophiam, ut, nisi certis horis coepissemus pręlegere in sacris literis, actum fuisset de gymnasiis.“</s>
					<s n="13" xml:lang="la" type="auto">Hęc ille, a quo et id accepi, quod patria tibi est <placeName>Bremgarten</placeName><note xml:id="fn16" type="footnote" n="16">Bullinger wurde am 18. Juli 1504 in <placeName>Bremgarten</placeName> geboren.</note>.</s>
				</p>
				<p>
					<s n="14" xml:lang="la" type="auto">Ex tuis autem literis perlibenter accepi, quod nunquam „iuraveris in cuiuscumque episcopi, abbatis aut prioris pręscripta“, quamquam levitate in margine impiam adiecisti annotationem, quasi non pigeret te facti,<note xml:id="fn17" type="footnote" n="17">Oben <ref target="file12125">Nr. 2078</ref>, 46-48.</note> si pręstitam illis fidem falleres, sicut inhoneste ac impie fecerunt <persName ref="p18889">Lutherus</persName>, <persName ref="p18198">Bucerus</persName>, <persName>Musculus</persName>, <persName>Osiander</persName><note xml:id="fn18" type="footnote" n="18">Alle vier Reformatoren hatten vor ihrer Heirat die Mönchs- oder Priesterweihe empfangen.</note> et id genus alii scelerate uxorati complices tui - si tamen <persName ref="p18889">Lutherum</persName> et <persName>Osiandrum</persName> pro complicibus agnoscis, qui <persName>Zwinglii</persName> tui doctrinam publice redarguuntur<note xml:id="fn19" type="footnote" n="19">Im Fall <persName>Osianders</persName> spielt <persName>Cochläus</persName> wohl besonders auf die "Apologia" an (s. oben <ref target="file12125">Nr. 2078</ref>, Anm. 20), im Fall <persName>Luthers</persName> wohl besonders auf das "Kurtz bekentnis" (s. oben <ref target="file12108">Nr. 2061</ref>, Anm. 7).</note>.</s>
				</p>
				<p>
					<s n="15" xml:lang="la" type="auto">Video autem displicere tibi, quod ad concilium provocavi teque amice invitavi; et ais vos habere „magni consilii angelum“ atque „prophetarum et apostolorum sacrosanctum consilium“ et consessum<note xml:id="fn20" type="footnote" n="20">Siehe oben <ref target="file12125">Nr. 2078</ref>, 23f.</note>.</s>
					<s n="16" xml:lang="la" type="auto">At nos de eisdem<pb type="edition" next="153"/> gloriamur et confidimus.</s>
					<s n="17" xml:lang="la" type="auto">Gloriantur et Lutherani de eisdem; et quidem ante vos gloriantur item et anabaptistę.</s>
					<s n="18" xml:lang="la" type="auto">Quid ergo?</s>
					<s n="19" xml:lang="la" type="auto">Permanendum ne est propterea perpetuo in discordia et schismate!</s>
					<s n="20" xml:lang="la" type="auto">At vero Christi ecclesia una est, sicut foeliciter ante <persName>Zwinglii</persName> et <persName ref="p18889">Lutheri</persName> rebelliones fuit et in finem sęculi usque permanebit.</s>
					<s n="21" xml:lang="la" type="auto">Consydera, precor, quo nam iuris aut ęquitatis<pb type="scan" next="13v."/> titulo aut prętextu possis te ipsum iudicem in hac discordię causa constituere.</s>
				</p>
				<p>
					<s n="22" xml:lang="la" type="auto">Excitaverunt hanc discordiam docti quidem, sed inquieti, superbi, vehementes nimiumque confidentes homines <persName ref="p18889">Lutherus</persName> et <persName>Zwinglius</persName> inter nos Germanos.</s>
				</p>
				<p>
					<s n="23" xml:lang="la" type="auto">Pars nostra desyderavit semper aliarum nationum super omnibus discordię articulis iudicium atque determinationem, ne videremur in propria causa iudicium nobis temere usurpare.</s>
					<s n="24" xml:lang="la" type="auto">Appellavit <persName ref="p18889">Lutherus</persName> quoque non semel concilium, sed fraudulenter ubique et semper, cuius dolos et <persName ref="p6490">Melanchthon</persName> imitatus est, quum aliud haberent in corde quam in ore<note xml:id="fn21" type="footnote" n="21">Vgl. Ps 5, 10; Jes 29, 13.</note>.</s>
					<s n="25" xml:lang="la" type="auto">Te itaque et <persName>Zwinglium</persName> in hoc illis pręfero, quod neque tam dolose neque tam instabiliter egistis, sicut egerunt illi.</s>
					<s n="26" xml:lang="la" type="auto">Ideoque valde placet mihi hoc epistulę tuę verbum: „Ego (inquis) aliter loqui non possum nec debeo, quam sentio in pectore et animo meo.“<note xml:id="fn22" type="footnote" n="22">Siehe oben <ref target="file12125">Nr. 2078</ref>, 7f.</note></s>
					<s n="27" xml:lang="la" type="auto">Sed dolet mihi vehementer, quod nimium confidis et inniteris prudentię tuę.</s>
				</p>
				<p>
					<s n="28" xml:lang="la" type="auto">Et miror, quod hactenus non videris meum in te libellum De invocatione sanctorum<note xml:id="fn23" type="footnote" n="23"><persName>Cochläus</persName>' Schrift "De sanctorum invocatione", von der Bullinger im Januar 1545 ein Exemplar durch <persName>Cochläus</persName>' Boten erhalten hatte; s. oben <ref target="file12125">Nr. 2078</ref>, 1f und Anm. 1.</note>.</s>
					<s n="29" xml:lang="la" type="auto">Certe affirmat typographus meus<note xml:id="fn24" type="footnote" n="24"><persName>Alexander Weißenhorn</persName>.</note> tuum typographum<note xml:id="fn25" type="footnote" n="25"><persName>Christoph Froschauer</persName>.</note> recepisse Francfurti, id est in superiore mercatu,<note xml:id="fn26" type="footnote" n="26">Die <placeName>Frankfurter</placeName> Herbstmesse fand ungefähr zwischen 8. und 21. September statt; s. Alexandre <hi>Vanautgaerden,</hi> Erasme typographe. Humanisme et imprimerie au début du XVI c siècle, Genf 2012 -Travaux d'Humanisme et Renaissance 503, S. 10.</note> aliquot exemplaria meorum in te libellorum.</s>
					<s n="30" xml:lang="la" type="auto">Respondisti ad Replicam; at ante eam scripsi De invocatione<note xml:id="fn28" type="footnote" n="28">Mit Widmungsepistel vom 18. Mai 1544; s. oben <ref target="file12125">Nr. 2078</ref>, Anm. 1.</note>, ubi profecto de multo pluribus te reprehendi quam in Replica<note xml:id="fn29" type="footnote" n="29"><persName>Cochläus</persName> greift Bullinger besonders im 10. Kapitel an: "De responsione Bullingeri ad scripturas et rationes, quas a Catholicis ait pro sanctorum cultu et invocatione opponi".</note>.</s>
				</p>
				<p>
					<s n="31" xml:lang="la" type="auto">Reprehendi et <persName>Vadianum</persName> vestratem<note xml:id="fn30" type="footnote" n="30"><hi><persName>Cochläus</persName>,</hi> De sanctorum invocatione, f. G2r.-G3v.</note>, de quo sane libenter ex te velim intelligere, an adhuc vivat<note xml:id="fn31" type="footnote" n="31"><persName>Vadian</persName> war damals 60 Jahre alt; er starb am 6. April 1551.</note>.</s>
					<s n="32" xml:lang="la" type="auto">Si ita est, valde grandęvus sit, oportet, qui <placeName>Viennę</placeName><pb type="edition" next="154"/> olim ante <persName ref="p18889">Lutherum</persName> et <persName>Zwinglium</persName> praeclara eruditionis fama patriam vestram illustravit<note xml:id="fn32" type="footnote" n="32">Zwischen 1501/02 und 1518 studierte und unterrichtete <persName>Vadian</persName> in <placeName>Wien</placeName> und wurde 1514 von <persName>Kaiser Maximilian I.</persName> zum Poeta laureatus gekrönt.</note>.</s>
					<s n="33" xml:lang="la" type="auto">Multa quidem legistis ambo, sed Mille artifex<note xml:id="fn33" type="footnote" n="33">Der Teufeln s. Eph 6, 11; <bibl>Grimm</bibl> XXI 222f. 270.</note>, cuius instinctu ex ecclesię sinu excidistis, excęcavit mentes vestras,<note xml:id="fn34" type="footnote" n="34">2Kor 4,4.</note> ut in tanta lectionis et eruditionis ubertate videre non possitis, quid rectum, quid verum et pium sit in ecclesia, quam non vane veritatis columen et basim vocat apostolus<note xml:id="fn35" type="footnote" n="35"><persName>Paulus</persName> in 1Tim 3, 15.</note>.</s>
					<s n="34" xml:lang="la" type="auto">Tenet enim vos pater mendacii<note xml:id="fn36" type="footnote" n="36">Der Teufel; s. Joh 8, 44.</note> captivos, quod per culpam defectionis plenam in vos (quod dolenter dico) potestatem accepit, sicut solet accipere lupus in oves<note xml:id="fn37" type="footnote" n="37">Vgl. Apg 20, 29.</note> a grege aut a caulis aberrantes.</s>
					<s n="35" xml:lang="la" type="auto">Hoc ego et in vobis et in complicibus vestris non ficto dolore deploro, et si qua via aut ratione tam presenti et famę et animarum vestrarum periculo possem opem ullam ferre, nihil puto tam grave aut difficile esse, quod vestri causa, ut ab illius tam cruenti hostis<note xml:id="fn38" type="footnote" n="38">Der Teufel; s. Mt 13, 39.</note> captivitate redimi possitis, recusarem ferre aut subire.</s>
					<s n="36" xml:lang="la" type="auto">Crede Bullingere, ut lubet!</s>
				</p>
				<p>
					<s n="37" xml:lang="la" type="auto">Quamvis autem decreverim non amplius tecum contendere, libenter tamen videre vellem, quid respondere possis tum ad ea, quae in libello De invocatione vel tibi obieci vel in te redargui, tum ad ea, quę nunc in Replica contra Musculum repetivi<note xml:id="fn39" type="footnote" n="39">Gemeint ist der gegen Bullinger gerichtete "Epilog" in <persName>Cochläus</persName>' Schrift "In primum Musculi Anticochlaeum replica"; s. oben Anm. 3.</note> et a te nondum responsum esse dixi.</s>
					<s n="38" xml:lang="la" type="auto">Ingenio quidem et eruditione linguarumque peritia tibi libenter cedo, sed interim in ecclesiae veritate et eius spiritu, quem a Christo accepit<note xml:id="fn40" type="footnote" n="40">quem Ecclesia accepit.</note>, ita confido, ut in ea permanens per gratiam dei vobis omnibus invictus atque etiam imperterritus haberi et esse velim, probe sciens, quod veritas nullis fucis aut artibus expugnari queat.</s>
				</p>
				<p>
					<s n="39" xml:lang="la" type="auto">Hęc dolens tristisque ad te - quem in ecclesia prae omnibus complicibus tuis complecti et amare desyderarem, si non obsisteres pertinaciter - scribo deumque rogo, ut malę voluntati tuę resistat et, si aliter fieri nequeat, per absolutam potentiam suam voluntatem tuam cogat<note xml:id="fn41" type="footnote" n="41">Vgl. Lk 14, 23.</note> atque etiam violenter ad meliora convertat, sicut <persName>Paulo</persName> fecit apostolo<note xml:id="fn42" type="footnote" n="42">Apg 9.</note>.</s>
					<s n="40" xml:lang="la" type="manual">Amen.</s>
				</p>
				<p>
					<s n="41" xml:lang="la" type="auto">Bene vale, charissime in Christo frater, si antiquę matris nostrę tu obędiens fueris filius.</s>
					<s n="42" xml:lang="la" type="auto">Ignosce precor mihi et da veniam prolixitati, ad quam et dolor ex contentione et salutis bonęque famae tuę desyderium me adegit.</s>
				</p>
				<p>
					<s n="43" xml:lang="de" type="auto">Ex Eychstet, 11. die martii 1545.</s>
				</p>
				<p>
					<s n="44" xml:lang="la" type="auto">Ioannes Cochlęus, tristis et invitus adversarius tuus.</s>
				</p>
				<p>
					<note type="address">[Ohne Adresse.]</note>
				</p>
			</div>
		</body>
	</text>
</TEI>
