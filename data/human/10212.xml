<TEI xmlns="http://www.tei-c.org/ns/1.0" xml:id="file10212" type="Brief" source="HBBW" n="181">
	<teiHeader xml:lang="de">
		<fileDesc>
			<titleStmt>
				<title subtype="file">[Oswald Myconius (Geißhüsler)] / [Basel] AN Heinrich Bullinger, 27. Januar 1533</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich ZB</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Proditiones ecce quid faciant.</s>
					<s n="3" xml:lang="la" type="auto">Admonentur <placeName>Bernenses</placeName>, ut sibi caveant.</s>
					<s n="4" xml:lang="la" type="auto">Nam belli rationem hanc esse: Ubi res ad bellum pervenerit, impetus primus sit contra Tigurinos absque damno, tamen ut illis Tigurinos auxilio levantibus aliunde hostilis in ditionem ipsorum irrumpat exercitus, cui deinde non queant satis opportune resistere.</s>
					<s n="5" xml:lang="la" type="auto">Hoc ita conqueruntur boni viri, tanquam ex composito fiat tuis consciis.</s>
					<s n="6" xml:lang="la" type="auto">Ad suspitionem facit, quod nihil hi de rebus praesentibus cum illis agunt etiam provocati.</s>
					<s n="7" xml:lang="la" type="auto">Nobis profecto de tuis tantum nephas nemo persuadebit, sed illud facile esse ex vestris, qui talia struant, ut dissidii umbram verum faciant dissidium, ut nos distracti sub iugum pertrahamur sine labore.</s>
					<s n="8" xml:lang="la" type="auto">Non igitur sine causa scripsimus nuper<note xml:id="fn1" type="footnote" n="1">Siehe den Brief von <persName>Myconius</persName> an <persName>Heinrich Utinger</persName> vom 17. Januar 1533 (Zürich ZB, Ms F 81, 322r.-v.).</note> aeque cavendum vobis ab hostibus domesticis atque ab extraneis.</s>
					<s n="9" xml:lang="la" type="auto">Interim enim dum id negligitis, illud scito, civitates multas amiciciam vestram plus quam horrere, quae alioqui nihil magis peterent quam se et sua pro vobis, dum evangelii tuemini iustitiam exponere.</s>
					<s n="10" xml:lang="la" type="auto">Quis se libenter adiungeret eis, quos novit pessimos quosque inter summos habere?</s>
					<s n="11" xml:lang="la" type="auto">Nondum excidit, quod anno superiore ab istis paratum accidit<note xml:id="fn2" type="footnote" n="2"><persName>Myconius</persName> spielt an auf die im Verlauf des Zweiten Kappelerkriegs angebotene Hilfe <placeName>Straßburgs</placeName> und Philipps von Hessen, die Zürich jedoch nicht in Anspruch genommen hatte, s. oben <ref target="file10207">[Nr. 176]</ref> S. 43, Anm. 67 und 68.</note>.</s>
					<s n="12" xml:lang="la" type="auto">Vulnus adhuc crudum vehementius profecto dolet, quam ut istorum conatum, sed quid dico conatum, opus pravum et crudele posthabeant.</s>
					<s n="13" xml:lang="la" type="auto">Horrent nominatim quosdam,<pb type="edition" next="53"/> sed inprimis Clodium illum.</s>
					<s n="14" xml:lang="la" type="auto">Nosti.</s>
					<s n="15" xml:lang="la" type="auto">Qui quidem cum suis si gradibus aliquot deiectior esset, haberet melius res Tigurina.</s>
					<s n="16" xml:lang="la" type="auto">Quae dico, tu sic expendas velim, ut in opus producas, quoad fieri poterit.</s>
					<s n="17" xml:lang="la" type="auto">Hoc erit inter prima consulere reipublicae vestrae.</s>
					<s n="18" xml:lang="la" type="auto">Serio scribo.</s>
					<s n="19" xml:lang="la" type="auto">Fac igitur, ne negligas.</s>
				</p>
				<p>
					<s n="20" xml:lang="la" type="auto">Vale per dominum cum tota republica tua etc.</s>
				</p>
				<p>
					<s n="21" xml:lang="la" type="auto">27. ianuarii anno 1533.</s>
				</p>
				<p>
					<s n="22" xml:lang="la" type="auto">Rescribito.</s>
				</p>
				<p>
					<note type="address">[Adresse auf der Rückseite:]</note>
					<s n="23" xml:lang="de" type="auto">Her Heinrich Bullinger zuͦ Zürich, sinem besunderen gunstigen fründ.</s>
					<s n="24" xml:lang="de" type="auto">Zürich.</s>
				</p>
			</div>
		</body>
	</text>
</TEI>
