<TEI xmlns="http://www.tei-c.org/ns/1.0" xml:id="file11226" type="Brief" source="HBBW" n="1183">
	<teiHeader xml:lang="de">
		<fileDesc>
			<titleStmt>
				<title subtype="file">Rudolf Gwalther (Walter, Gualtherus, Walthart) d.Ä. / Basel AN Heinrich Bullinger, 3. Oktober 1538</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratiam et pacem a domino.</s>
				</p>
				<p>
					<s n="2" xml:lang="la" type="auto">Gratias tibi ago ingentes, patrone amantissime, ob literas<note xml:id="fn1" type="footnote" n="1">Nicht erhalten.</note> illas humanissimas, quas d. <persName>Butlero</persName> tabellario ad me misisti, ex quibus et consilium et solatium ingens percepi, quę mihi in hoc rerum statu et gratissima et utilissima fuerunt.</s>
					<s n="3" xml:lang="la" type="auto">Verum fuga minime opus esse spero, cum vicinia nostra iam aliquot diebus a peste immunis fuerit; languent etiam huius vires in cęteris<pb type="edition" next="234"/> urbis locis rabiemque pristinam parumper remiserunt.</s>
					<s n="4" xml:lang="la" type="auto">Nec me huius metus mortisque formido adeo vexat, ut huius gratia discedere statuam, verum morborum dolores et incommodam apud exteros tractationem magis horreo.</s>
				</p>
				<p>
					<s n="5" xml:lang="la" type="auto">Sed, ut inquis, idem deus adhuc vivit et regnat<note xml:id="fn2" type="footnote" n="2">Anklang an den aus der römischen Messe bekannten Orationsschluß (vgl. etwa auch <bibl>Z</bibl> VI/V 96, 7f).</note>, imo me tuetur fovetque, qui me olim ab huius sęvitia paterno affectu tutatus est; eidem Paeoni adhuc pharmaca illa efficacissima in promptu esse credo omnibus iis, qui ipsum vera fide et vitae innocentia venerantur coluntque.</s>
					<s n="6" xml:lang="la" type="auto">Quare omnino decrevi (si modo rabies hęc cessaverit) diutius <placeName>Basileae</placeName> manere, quamvis non videam, quę causa tam grandis sit, quę me diutius ibi morari velit.</s>
					<s n="7" xml:lang="la" type="auto">Mirum in modum enim hic fere omnia studia frigere videres.</s>
					<s n="8" xml:lang="la" type="auto">In disciplinis nemo est, qui quicquam legat excepto Vito Ardiseo<note xml:id="fn4" type="footnote" n="4"><persName>Veit Ardüser</persName>.</note>, qui <persName>Euclidis</persName> Elementum praelegit, sed adeo tarde, ut cursum meum indies remoretur magis quam promoveat.</s>
				</p>
				<p>
					<s n="9" xml:lang="la" type="auto">D[ominus]<persName>Simon Grineus</persName> alternis diebus nunc catechismi, nunc rethorices institutiones praelegit, sed cum nullum certum authorem sibi in his praefixum habeat, auditoribus quoque nihil certi est, quod sequi possint; tum crebris vacationibus plurimum omnium studia remoratur.</s>
					<s n="10" xml:lang="la" type="auto">Certe, ut ingenue, quod sentio, fatear, nisi <persName>Otho</persName><note xml:id="fn5" type="footnote" n="5"><persName>Otto Werdmüller</persName>.</note> noster sua familiaritate et privato auxilio mihi tam succurreret, non viderem, quid nam a <placeName>Basiliensi</placeName> academia utilitatis ferrem.</s>
				</p>
				<p>
					<s n="11" xml:lang="la" type="auto">Parturiunt quidem omnes et promissis hiantes lactant iuvenes, novam universitatis reformationem meditantur, sed nihil promovent.</s>
					<s n="12" xml:lang="la" type="auto">Quare hoc hiemale tempus ibi terere optimum esse duco historiarum lectione et scribendi exercitio me exercens, novo vero ineunte vere rursum tuo utar consilio, quid nam mihi porro agendum sit.</s>
					<s n="13" xml:lang="la" type="auto">Angliam omni studiorum genere florere ex <placeName>Oxoniensium</placeName> literis perdidici, quam meis studiis non inutilem fore credo.</s>
					<s n="14" xml:lang="la" type="auto">Ibi enim praeter disciplinarum cognitionem et Britannica lingua et aliae multae res essent, quae a me perceptae non parum me iuvare possent.</s>
				</p>
				<p>
					<s n="15" xml:lang="la" type="auto">Sed de his alibi.</s>
				</p>
				<p>
					<s n="16" xml:lang="la" type="auto">Nova vero, quae ex Anglia percepi, hęc sunt<note xml:id="fn8" type="footnote" n="8">Von den Briefen, aus denen <persName>Gwalther</persName> nachfolgend zitiert, ist keiner erhalten geblieben.</note>: <persName>Ioannes Hokerus</persName> Meidstanensis (quae urbs est Cantiae), et pietate et eruditione insignis vir, sic<pb type="edition" next="235"/> scribit: „Ruit hic passim Azoticus Dagon, Babyloniorum confractus iamdudum Bel est: Repertus est nuper Cantianorum deus, ligneus divus, pensilis Christus<note xml:id="fn12" type="footnote" n="12">Zum beweglichen Kruzifix der <placeName>Boxley Abbey</placeName> bei <placeName>Maidstone</placeName> (bekannt als "Rood of Grace") und zu seiner Zerstörung am 24. Februar 1538 s. Margaret <hi>Aston,</hi> <placeName>England</placeName>'s Iconoclasts, Bd. I, Oxford 1988, S. 234-236. Vgl. auch oben <ref target="file11165">Nr. 1122</ref>.</note>, qui cum quovis Promethei figmento<note xml:id="fn13" type="footnote" n="13"><persName>Hoker</persName> bezieht sich auf die Überlieferung von Prometheus als Menschenbildner; s. Lothar <hi>Eckhart,</hi> in: <bibl>Pauly/Wissowa</bibl> XXIII/1 696-698.</note> concertare posset; nam et capite nutare, minari oculis, barbam concutere, incurvare corpus, adeuntium aversari et audire preces scitissime noverat.</s>
					<s n="17" xml:lang="la" type="auto">Hic, cum picales<note xml:id="fn14" type="footnote" n="14">Wohl eine Anspielung auf die schwarzweißen Ordensgewänder der Zisterzienser (von pica, Elster).</note> monachi sua causa caderent, repertus est in eorum templo plurimo cinctus anathemate<note xml:id="fn15" type="footnote" n="15">im Sinne von: Weihegabe.</note>,<pb type="scan" next="2760v."/> lintheis, cereis, agricis, urbicis, exteris ditatus muneribus.</s>
					<s n="18" xml:lang="la" type="auto">Subodoratus est fucum cordatus vir, Partrigii nostri frater<note xml:id="fn16" type="footnote" n="16">Der Bruder von <persName>Nicholas Partridge</persName> ist nicht namentlich bekannt.</note>; affixum parieti e vestigio solvit, apparent artes, apparent imposturae, mirus ac polypeus<note xml:id="fn17" type="footnote" n="17">Gedacht ist wohl an die den Polypen nachgesagte Wandelbarkeit ihres Äußeren; vgl. <bibl>Adagia</bibl>, 2, 3, 91 (<bibl>LB</bibl> II 519).</note> praestigiator.</s>
					<s n="19" xml:lang="la" type="auto">Erant foraminoso corpore occultatę passim fistulae, in quibus ductile per pinnulas ferrum a mystagogo trahebatur, laminis meatus artifitiose cęlantibus.</s>
					<s n="20" xml:lang="la" type="auto">Hinc factum est, ut populum Cantianum, imo et Angliam totam iam sęculis aliquot magno cum quaestu dementarit.</s>
					<s n="21" xml:lang="la" type="auto">Patefactus Meidstonensibus meis (gaudeo patriae) spectaculum primitus dedit ex summo se culmine confertissimo ostentans populo, aliis ex animo aliis Aiacem risu simulantibus<note xml:id="fn18" type="footnote" n="18">Zum sprichwörtlichen Gelächter des Ajax s. <bibl>Adagia</bibl>, 1, 7, 46 (<bibl>LB</bibl> II 280f).</note>.</s>
					<s n="22" xml:lang="la" type="auto">Delatus hinc circulator <placeName>Londinum</placeName> est.</s>
					<s n="23" xml:lang="la" type="auto">Invisit aulam; regem<note xml:id="fn19" type="footnote" n="19"><persName>Heinrich VIII.</persName></note> ipsum novus hospes novo salutat more.</s>
					<s n="24" xml:lang="la" type="auto">Conglomerant apum ritu aulici; barones, duces, marchiones, comites adsunt et e longinquo ad hoc spectaculi, circumstant, circumspectant, intuentur, vident.</s>
					<s n="25" xml:lang="la" type="auto">Agit ille, minatur oculis, aversatur ore, distorquet nares, mittit deorsum caput, incurvat deorsum corpus, annuit, renuit; vident, rident, mirantur, strepit vocibus theatrum, volitat super aethera clamor.</s>
					<s n="26" xml:lang="la" type="auto">Rex ipse incertum gavisusne magis sit ob patefactam imposturam, an ex animo doluerit magis tot sęculis deludi miserum vulgus.</s>
					<s n="27" xml:lang="la" type="auto">Res ad consiliarios delata est.</s>
					<s n="28" xml:lang="la" type="auto">Habita est post aliquot dies <placeName>Londini</placeName> contio; prędicat e suggestu Roffensis episcopus<note xml:id="fn20" type="footnote" n="20"><persName>John Hilsey</persName>, Bischof von Rochester.</note>, stat ex advorsum<pb type="edition" next="236"/> Danieli Bel Cantianorum summo erectus pulpito, ita ut videri ab omnibus commode posset.</s>
					<s n="29" xml:lang="la" type="auto">Hic denuo sese aperit, hic denuo comoedus fabulam scite agit; mirantur, indignantur, stupent, pudet tam turpiter fuisse ab idolo delusos.</s>
				</p>
				<p>
					<s n="30" xml:lang="la" type="auto">Cum iam incalesceret concionator ac dei verbum occulte in cordibus eorum operaretur, praecipitio demolitus est ligneum truncum in confertissimos auditores.</s>
					<s n="31" xml:lang="la" type="auto">Hic varius auditur diversorum clamor, rapitur, laceratur, frustillatim conscinditur, in mille confractus partes, tandem in ignem mittitur, et hic tulit exitus illum.“</s>
					<s n="32" xml:lang="la" type="auto">Hactenus ille.</s>
				</p>
				<p>
					<s n="33" xml:lang="la" type="auto">M. vero <persName>Thomas Slythurus</persName> ad hunc modum scribit: „Iamdudum <placeName>Romanensis</placeName> monstri caput deiectum est.</s>
					<s n="34" xml:lang="la" type="auto">Evertuntur nunc undique praecipuę, quibus innitebatur hoc regnum, columnę, ne reędificandi imposterum aliquibus detur occasio.</s>
					<s n="35" xml:lang="la" type="auto">Otiosa enim illa monachorum ac fraterculorum turba e domiciliis truditur, non tamen sine honesto stipendio, quo sibi victum quaeritet.</s>
					<s n="36" xml:lang="la" type="auto">Iam etiam verbi dei machinamenta superstitioni ac impiis tollendis opinionibus tanquam basi ac fundamento per fortissimos Christi ministros admoventur.</s>
					<s n="37" xml:lang="la" type="auto">Quatiunt strenue; hiatus enim ac scissurę opinionum, cum sibi de impiis suis dogmatibus non conveniat, ruinam brevi futuram minantur.</s>
					<s n="38" xml:lang="la" type="auto">In proximo principum ac magnatum nostrorum conventu determinatam ac absolutam omnium rerum et opinionum expeditionem expectamus<note xml:id="fn22" type="footnote" n="22">Die Hoffnungen auf das Parlament, das im April 1539 zusammentrat, zerschlugen sich mit der Einführung der Sechs Artikel; s. <hi>Elton,</hi> Reform 283-288.</note>.</s>
					<s n="39" xml:lang="la" type="auto">Interim vero consultant et deliberant prudentissimi viri, quomodo hęc sine tumultu fiant“ etc.</s>
				</p>
				<p>
					<s n="40" xml:lang="la" type="auto"><pb type="scan" next="2761r."/><persName>Thomas Othlaeus</persName>, iuvenis doctissimus, hęc sic depingit: „Cucullatum papae satellitium indies decrescit.</s>
					<s n="41" xml:lang="la" type="auto">Monachi ac fratres pauci apud nos relicti; brevi nulli in universa Anglia erunt.</s>
					<s n="42" xml:lang="la" type="auto">Peregrinationis nullus locus relictus.</s>
					<s n="43" xml:lang="la" type="auto">Divi divęque omnes, quas solebant imperiti homines in variis Angliae partibus invisere, nunc <placeName>Londini</placeName> sunt“ etc.<pb type="edition" next="237"/></s>
				</p>
				<p>
					<s n="44" xml:lang="la" type="auto">Contigere etiam in harum foelicissimarum rerum cursu quędam facinora horrenda, quorum unum describit M. <persName>Michael Drummęus</persName><note xml:id="fn24" type="footnote" n="24"><persName>Michael Drome</persName>.</note>, de puero duodenario, qui patrem in iuditio homicidii reum egit et vicit<note xml:id="fn25" type="footnote" n="25">Über den Fall ist sonst nichts bekannt.</note>.</s>
					<s n="45" xml:lang="la" type="auto">Aiebat se vidisse, cum famulum interficeret, referebat ordine et locum et modum mortuumque cadaver ab ipso et concisum et combustum una cum sanguinis vestigiis dixit.</s>
					<s n="46" xml:lang="la" type="auto">Affirmavit hoc tunc praesens mater et alius testis, qui in certius rei argumentum semiusta ossa e cinere collegerat.</s>
					<s n="47" xml:lang="la" type="auto">Domino itaque ut homicida suspenso post aliquot septimanas famulus rediit quaerens veterem herum.</s>
					<s n="48" xml:lang="la" type="auto">Res itaque patefacta est, quod matris adulterę et adulteri impiis consiliis subornata ista fuerunt, quare filius impius cum matre sęva et adultero nefando poenas crudeles dedit.</s>
					<s n="49" xml:lang="la" type="auto">Hęc sunt mundi exercitia.</s>
				</p>
				<p>
					<s n="50" xml:lang="la" type="auto">Scribunt et alii doctissimi viri et iuvenes, <persName>Heron</persName><note xml:id="fn26" type="footnote" n="26"><persName>John Heron (Heren, Herne, Yerne)</persName>, gest. 1561, war 1537-1539 Hilfslehrer am Magdalen College; als solcher lernte ihn <persName>Gwalther</persName> kennen (s. <hi>Boesch,</hi> <persName>Gwalthers</persName> Reise 452). 1546 wurde er Magister, 1550 Diakon; von 1552 an war er Schulmeister in <placeName>Rochester</placeName>. - Lit.: Emden, aaO, S. 282.</note> scilicet, Northonus et alii, qui omnes uno ore foelicissimum Brittanniae statum praedicant.</s>
					<s n="51" xml:lang="la" type="auto">Hęc sunt, quorum desyderio te teneri scio.</s>
				</p>
				<p>
					<s n="52" xml:lang="la" type="auto">Misit ad me <persName>Ioannis Butleri</persName> frater<note xml:id="fn28" type="footnote" n="28">Nicht namentlich bekannt.</note> annulum amicitię pignus, Nicolaus<note xml:id="fn29" type="footnote" n="29"><persName>Nicholas Partridge</persName>.</note> noster par caligarum.</s>
					<s n="53" xml:lang="la" type="auto">Eliottus<note xml:id="fn30" type="footnote" n="30"><persName>Nicholas Eliott</persName>.</note> in suis literis chirothecarum mentionem fecit, sed nullas recepi adhuc.</s>
				</p>
				<p>
					<s n="54" xml:lang="la" type="auto">Nova apud nos nulla sunt.</s>
					<s n="55" xml:lang="la" type="auto">De libris nunc nihil agere potui; abitum enim d. <persName>Butlerus</persName> accelerat.</s>
					<s n="56" xml:lang="la" type="auto"><persName>Orosium</persName> misi, quem te nunc recepisse simul cum aliorum pretio arbitror.</s>
					<s n="57" xml:lang="la" type="auto">De cęteris te proximis literis<note xml:id="fn32" type="footnote" n="32">Unten <ref target="file11227">Nr. 1184</ref>.</note> certiorem faciam.</s>
				</p>
				<p>
					<s n="58" xml:lang="la" type="auto">Salvum te cupit d. <persName>Myconius</persName>.</s>
					<s n="59" xml:lang="la" type="auto">Salutabis vicissim nomine meo universam tuam familiam, d. <persName>Theodorum Bibliandrum</persName>, <persName>Pellicanum</persName>, <persName ref="p8423">Ammianum</persName>, <persName>Collinum</persName>, <persName ref="p4196">Binderum</persName>, si modo apud tantos viros homuntio <persName>Gvalterus</persName> aliquid potest, iisque hęc nova mirabilia nomine meo communices.</s>
				</p>
				<p>
					<s n="60" xml:lang="la" type="auto">Vale bene, patrone observande, et <persName>Rodolphum</persName> tuum semper tibi commendatum habeto.</s>
					<s n="61" xml:lang="la" type="auto">3. octobris 1538, <placeName>Basileę</placeName>, ex aedibus d. <persName>Miconii</persName>.</s>
				</p>
				<p>
					<s n="62" xml:lang="la" type="auto"><persName>Rodolphus Gvalterus</persName>, tui observantissimus.<pb type="edition" next="238"/></s>
				</p>
				<p>
					<note type="address">[Adresse auf der Rückseite:]</note>
					<s n="63" xml:lang="la" type="auto">Et pio et erudito viro d. Heinricho Bullingero, Tigurinae ecclesiae antistiti primario, patrono et praeceptori suo imprimis colendo.</s>
				</p>
			</div>
		</body>
	</text>
</TEI>
