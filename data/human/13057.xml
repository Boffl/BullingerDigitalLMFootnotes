<TEI xmlns="http://www.tei-c.org/ns/1.0" xml:id="file13057" type="Brief" source="TUSTEP" n="3008">
	<teiHeader xml:lang="de">
		<fileDesc>
			<titleStmt>
				<title subtype="file">[Peter Medmann] / [Köln] AN Heinrich Bullinger, 10. September 1547</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Accepi tuam, quam 9. aprilis ad me per <persName ref="p17926">Ioannem Birckmannum</persName>, civem et typographum <placeName>Coloniensem</placeName>, misisti, vir doctissime, in qua facile perspexi tuam singularem erga me benevolentiam, et quamquam nunc temporis sim admodum occupatus, tamen, cum certum<note xml:id="fn18" type="footnote" n="18">certum nuncium. - Wer dieser Bote war, ist unbekannt.</note> nanciscerer, qui Francofurtum ire vellet, aliquid literarum ad te dare volui.</s>
					<s n="3" xml:lang="la" type="auto">Si <placeName>Argentinam</placeName>, ita ut fieri potest, rediero, ilico ad te<note xml:id="fn19" type="footnote" n="19">Zu ergänzen ist ein Verb wie etwa "veniam".</note>, si dominus omnipotens clementer permiserit, ut coram inter nos de rebus variis commentari possimus.</s>
				</p>
			</div>
			<div xml:id="div2" corresp="regest2">
				<p>
					<s n="4" xml:lang="la" type="auto">Campanica, quae promisi, nunc misissem, si cum nostro constantissimo <persName>Nestore</persName> fuissem, cui vix locus est relictus in ista amplissima ditione idque tantum (mihi hic credas, velim, mi Bullingere!) propter coeptam ecclesiarum reformationem; et etiamnum non cessant eum illi persequi, qui instillare nituntur et scriptis et legationibus et orationibus se non petere religionem!</s>
				</p>
			</div>
			<div xml:id="div3" corresp="regest3">
				<p>
					<s n="5" xml:lang="la" type="auto">Paucis ante diebus novum quoddam mandatum a <persName>Romano</persName> antichristo huc missum est (quod mihi et aliis nonnullis, ut loquuntur, insinuatum est), quo et aqua et igne nobis interdicitur, si non fuerimus cum Romana meretrice scortati, canonicatus ademptus et propter doctrinae professionem et quod constanter optimo <persName>Nestori</persName> adhaeream et propter aliquam meam epistolam, quae a nescio quibus intercepta Romam usque perlata est, in qua satanissimum, ut ipsi interpretantur, non pro dignitate descripsi.</s>
					<s n="6" xml:lang="la" type="auto">Eam affirmant in ipso consistorio<pb type="scan" next="v."/> coram papa et cardinalibus recitatam!</s>
					<s n="7" xml:lang="la" type="auto">Si verum est, vellem a me diligentissime eam epistolam esse scriptam, quod ego nunquam in epistolis facere soleo.</s>
				</p>
			</div>
			<div xml:id="div4" corresp="regest4">
				<p>
					<s n="8" xml:lang="la" type="auto"><persName>Gvalteri</persName> vestri Antichristum legi, qui mihi perplacet; quem etiam recitari vellem coram aposcopo<note xml:id="fn20" type="footnote" n="20">Diese Bezeichnung für den Papst gebrauchte <persName>Medmann</persName> auch schon in seinem Brief vom 20. Januar 1547; s. <bibl>HBBW</bibl> XIX, <ref target="file12809">Nr. 2760</ref>,[6].</note> <persName>Romano</persName>, ut intelligeret clarius pios bene scire eum magnum illum ant[i]christum esse, de quo prophetae, Christus et apostoli p[re]dixerunt!</s>
				</p>
			</div>
			<div xml:id="div5" corresp="regest5">
				<p>
					<s n="9" xml:lang="la" type="auto">Sed ad tuas: Quod meas, quas in principu[m] castris scripsi, acceperis, gaudeo.</s>
					<s n="10" xml:lang="la" type="auto">De civitatibus est omnino ita, ut scribis, quae utinam magis de libertate cogitas[sent]!</s>
					<s n="11" xml:lang="la" type="auto">Sed sero sapiunt Phryges<note xml:id="fn21" type="footnote" n="21"><bibl>Adagia</bibl> 1, 1, 28 (<bibl>ASD</bibl> II/1 141f, Nr. 28).</note>!</s>
					<s n="12" xml:lang="la" type="auto">In Gelria apud Arnemiu[m] coeperunt Hispanicam illam inquisitionem, quam Lovaniens[es] sophistae valde urgent.</s>
					<s n="13" xml:lang="la" type="auto">Bremenses adhuc sibi constant, ap[ud] quos docet noster d. Albertus<note xml:id="fn22" type="footnote" n="22"><persName>Albert Hardenberg</persName>.</note>, cui in ultimis meis abs te [sa]lutem asscripsi.</s>
					<s n="14" xml:lang="la" type="auto">Ego tantum quaternas abs te accepi literas, qui[bus] et respondi.</s>
					<s n="15" xml:lang="la" type="auto">Mandatum contra nostrum <persName>Nestorem</persName> proxime tibi m[isero].</s>
				</p>
			</div>
			<div xml:id="div6" corresp="regest6">
				<p>
					<s n="16" xml:lang="la" type="auto">Iam bene ac foeliciter vale, vir clarissime, meque totum tuum ess[e] scito.</s>
					<s n="17" xml:lang="la" type="auto">10. septembris ex meo musaeo 1547.</s>
				</p>
				<p>
					<s n="18" xml:lang="la" type="auto">Tuus totus, etc.</s>
				</p>
			</div>
			<div xml:id="div7" corresp="regest7">
				<p>
					<s n="19" xml:lang="la" type="auto">Quicquid miseris ad d. Albertum, ego curabo perferri.</s>
					<s n="20" xml:lang="la" type="auto">Oro, ut quandoque scripseris.</s>
					<s n="21" xml:lang="la" type="auto">Ego, ubi potero, semper respondero.</s>
					<s n="22" xml:lang="la" type="auto"><persName>Gvalterus</persName> a me salutetur.</s>
					<s n="23" xml:lang="la" type="auto">Ignosce notulis<note xml:id="fn23" type="footnote" n="23">Wohl als entwurfartiges Brieflein zu verstehen.</note>.</s>
				</p>
				<p>
					<note type="address">[Adresse auf f. 1441v.:]</note>
					<s n="24" xml:lang="la" type="auto">Clarissimo viro d. Henrico Bullingero, evangelii apud Tigurinos syncerissimo doctori, etc., suo observando S. Zürich.</s>
				</p>
			</div>
		</body>
	</text>
</TEI>
