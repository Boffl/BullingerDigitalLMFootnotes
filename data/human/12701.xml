<TEI xmlns="http://www.tei-c.org/ns/1.0" xml:id="file12701" type="Brief" source="TUSTEP" n="2654">
	<teiHeader xml:lang="de">
		<fileDesc>
			<titleStmt>
				<title subtype="file">Franciscus Dryander (de Enzinas) / Basel AN Heinrich Bullinger, 1. November 1546</title>
			</titleStmt>
			<publicationStmt>
				<authority>Universit채t Z체rich</authority>
				</publicationStmt>
			<sourceDesc>
				<bibl type="scan">Z체rich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Tuas literas legi perlibenter, quas vere dicere possum mihi fuisse loco magnae consolationis.</s>
					<s n="3" xml:lang="la" type="auto">Etsi enim certo sciam nihil malum aut magnopere extimescendum homini forti accidere posse praeter culpam, qua nos omnes in hac tota causa caremus, tamen cum ego tam gravia tamque periculosa ecclesiae ac reipublicae vulnera considero, non possum non ex animo ingemiscere ac omnes istos quasi animi mei aestus cum apud deum in perpetua invocatione tum etiam apud charos amicos in literis aut colloquio deponere.</s>
					<s n="4" xml:lang="la" type="auto">Ac eum profecto hominem ignavum putabo, qui tantis periculis publicis non graviter afficiatur.</s>
					<s n="5" xml:lang="la" type="auto">Affici autem nemo poterit, nisi qui causam totam radicitus exquirat et voluntates hominum, quorum arbitrio haec negotia geruntur, diligenter consideret.</s>
					<s n="6" xml:lang="la" type="auto">Semper in animo meo fixum permanebit adfuturum aeternum patrem ecclesiae suae eiusque reliquias usque ad extremum conservaturum, etiamsi inimicorum numerus crescat et praesidia humana minuantur.</s>
				</p>
			</div>
			<div xml:id="div2" corresp="regest2">
				<p>
					<s n="7" xml:lang="la" type="auto">Interim fuit pergratum audire, quod nunciasti de caesarianis fugatis, quorum tamen ductorem libentius sublatum audivissem, quo vivo, non video, quomodo firma pax <persName>Germaniae</persName> restituatur, quamvis ad extremos Garamantas semel fugatus videatur.</s>
				</p>
			</div>
			<div xml:id="div3" corresp="regest3">
				<p>
					<s n="8" xml:lang="la" type="auto">Audio Bohemos movisse contra Saxoniam et Mysiam neque deterritos frigoris iniuria crudeliter in finibus coepisse grassari.</s>
				</p>
			</div>
			<div xml:id="div4" corresp="regest4">
				<p>
					<s n="9" xml:lang="la" type="auto">Quodsi Helvetii quoque prudenter considerarent, quod gravissime ab <persName>Euripide</persName> dictum est:... nec imminentem frigoris tempestatem timerent et acrius ac celerius rem aggrederentur.</s>
					<s n="10" xml:lang="la" type="auto">Utinam illi cunctando nobis possent restituere rem, quam adversarius impigre sane perdere conatur.</s>
					<s n="11" xml:lang="la" type="auto">Sed vivit adhuc deus, qui tam immanes adversariorum crudelitates non permittet impunitas.</s>
				</p>
			</div>
			<div xml:id="div5" corresp="regest5">
				<p>
					<s n="12" xml:lang="la" type="auto">Ad d. <persName>Theodorum</persName><note xml:id="fn6" type="footnote" n="6"><persName>Theodor Bibliander</persName>.</note> nunc scriberem, si per tempus liceret; sed nondum accepi ab eo responsum, cuius equidem literis vehementer cupiam recreari.</s>
					<s n="13" xml:lang="la" type="auto">Historia <persName>Diazii</persName> est sub prelo, qua perfecta ad vos mittam.</s>
				</p>
			</div>
			<div xml:id="div6" corresp="regest6">
				<p>
					<s n="14" xml:lang="la" type="auto">Vidi apud te primam, secundam et terciam sessionem concilii <placeName>Tridentini</placeName>, quam rogo ut primo nuncio ad me mittas, etiam si meo sumptu ab aliquo studioso transcribatur, ea lege, ut paulo post typis editam ad te mittam cum aliis non paucis eiusdem argumenti, quae nunc imprimuntur, quem ad libellum perficiendum tres istas sessiones tantum desideramus.</s>
				</p>
			</div>
			<div xml:id="div7" corresp="regest7">
				<p>
					<s n="15" xml:lang="la" type="auto">Vale et omnes fratres nominatim meis verbis salutabis.</s>
				</p>
				<p>
					<s n="16" xml:lang="la" type="auto"><placeName>Basileae</placeName>, calendis novembris 1546.</s>
				</p>
				<p>
					<s n="17" xml:lang="la" type="auto">Tuus Franciscus Dryander.</s>
				</p>
				<p>
					<note type="address">[Adresse auf der R체ckseite:]</note>
					<s n="18" xml:lang="la" type="auto">Clarissimo viro domino Henrico Bullingero, amico et fratri carissimo.</s>
					<s n="19" xml:lang="la" type="auto">Tiguri.</s>
				</p>
			</div>
		</body>
	</text>
</TEI>
