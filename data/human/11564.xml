<TEI xmlns="http://www.tei-c.org/ns/1.0" xml:id="file11564" type="Brief" source="CO-XI" n="315">
	<teiHeader xml:lang="de">
		<fileDesc>
			<titleStmt>
				<title subtype="file">s.n. / Genf an s.n. / [Z체rich], 26. Mai 1541</title>
			</titleStmt>
			<publicationStmt>
				<authority>Universit채t Z체rich</authority>
				</publicationStmt>
			<sourceDesc>
				<bibl type="scan">Z체rich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">S. Non ignoratis, fratres et amici integerrimi, in quos tumultus et horrenda incidimus scandala, ab eo quo pii pastores ac ministri nostri, magna quidem iniuria, tumultu et conspiratione potias quam iudicii ordine, ab urbe nostra iniuste profligati fuerunt.</s>
					<s n="2" xml:lang="la" type="auto">Quibus nequaquam mederi possumus, neque id tam periculosum curare vulnus, nisi pios habuerimus pastores et ministros, peritos, sapientes et Deum timentes, ad hanc resarciendam ruinam.</s>
				</p>
				<p>
					<s n="3" xml:lang="la" type="auto">Quam ob rem ad vos confugimus, quos tanta teneri sollicitudine huius ecclesiae nostrae, quanta earum quae vobis istic concreditae sunt, certo novimus: huiusque vel aedificationem vel destructionem pariter vestrarum esse ducentes, quod abunde demonstrastis dum totis viribus magistratui nostro persuadere conati estis, carissimorum fratrum fidorumque ministrorum nostrorum, Farelli, Calvini et Choraudi, restaurandum esse ministerium, in pristinum, quoque statum et officium esse reintegrandos.</s>
					<s n="4" xml:lang="la" type="auto">Quod tunc importunitate ac praefractione eorum qui populi turbatores erant nullo fieri pacto potuit: unde ingentem piorum ac proborum virorum turbam ad gemitum et lacrymas adegerunt, animadvertentes urbem nostram tanta Dei ira concussam esse.</s>
					<s n="5" xml:lang="la" type="auto">Nunc autem quum pientissimus pater benignitate sua nos visitaverit, et in gregem unum nos congregaverit, in nomine Domini vos ardentissime oramus ut qui adeo laborastis in restituendis fratribus et pastoribus nostris fidelibus, dum per eos reiecti essent qui propriam sectabantur concupiscentiam potius quam Dei voluntatem, nunc quoque in his revocandis nos iuvare velitis, dum ab ipso magistratu totoque requiruntur populo, abunde sentientes quam gravem hinc iacturam sustinuerint et adhuc sustineant.</s>
					<s n="6" xml:lang="la" type="auto">Placeat igitur vobis, in tanto opere nobis adesse, iuxta tenorem literarum nostrarum ad magnificos dominos principes vestros scriptarum, quas ideo ad vos cum earum exemplari transscripto mittimus, ut si necessarium et utile duxeritis reddantur, sin minus, retineantur.</s>
					<s n="7" xml:lang="la" type="auto">Omnino agite prout vestra providentia et consilio magis expedire videritis, sive reddatis, sive dominorum vestrorum excellentiam ipsi pro nobis conveniatis, ea quae in ipsis continentur literis proposituri eis.</s>
					<s n="8" xml:lang="la" type="auto">Omnia enim vestro committimus iudicio, vobis perinde atque nobis confidentes, certo persuasi, vos totis viribus in hoc tam gravi serioque Domini negotio nobis auxiliatrices manus porrecturos.</s>
					<s n="9" xml:lang="la" type="auto">Id autem facientes declarabitis quanta sit vobis cura et sollicitudo christianae ecclesiae, qua demum vigilantia super grege ipsius attendatis, quave dilectione rempublicam nostram prosequamini.</s>
					<s n="10" xml:lang="la" type="auto">Dominus vos omni benedictione et gratia impleat ad perficiendum atque illustrandum hoc suum opus quod vobis concreditum est.</s>
					<s n="11" xml:lang="la" type="auto">Valete.</s>
					<s n="12" xml:lang="la" type="auto">Genevae 26. Maii 1541.</s>
				</p>
				<p>
					<s n="13" xml:lang="la" type="auto">Vestri ex animo amici Syndici et Senatus Genevensis civitatis.</s>
				</p>
				<p>
					<s n="14" xml:lang="la" type="auto">Vigilantissimis prudentissimisque pastoribus ac ministris ecclesiae Tigurinae amicis nostris in Domino observandis.</s>
				</p>
			</div>
		</body>
	</text>
</TEI>
