<TEI xmlns="http://www.tei-c.org/ns/1.0" xml:id="file12100" type="Brief" source="CO" n="594">
	<teiHeader xml:lang="de">
		<fileDesc>
			<titleStmt>
				<title subtype="file">Guillaume Farel / Neuenburg AN Heinrich Bullinger, 20. Dezember 1544</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich ZB</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Nuper ad Megandrum scribebam ut pro conservanda hic inter fratres disciplina nobis adesset istius ecclesiae suffragio, cuius autoritas non parva nobis est, et quod bene erexit multo labore non pateretur ruere.</s>
					<s n="3" xml:lang="la" type="auto">Scio enim quam difficile fuerit statuere aliquem ordinem, ut confusio et turbatus conventus non esset pro sancto conventu, fierentque omnia debite.</s>
					<s n="4" xml:lang="la" type="auto">Displicuit nonnullis, qui tantum proprio ferri volebant arbitrio, aliquid statui quo in ordinem cogerentur, et multo magis usus eorum quae statuta fuerant, ut Megander coram vidit, sed ut par erat noluit ob reclamantes impediri quod bonum erat.</s>
					<s n="5" xml:lang="la" type="auto">Cuniculis tentatum est ut abrogarentur quae faciebant ad aedificationem ecclesiae.</s>
				</p>
				<p>
					<s n="6" xml:lang="la" type="auto">Introducti fuerunt aliqui in ministerium indebite, et aliquamdiu per malos adiuti haeserunt, non sine damno ecclesiarum.</s>
					<s n="7" xml:lang="la" type="auto">Sed tandem propitio Christo turpius eiecti fuerunt quam intraverint.</s>
					<s n="8" xml:lang="la" type="auto">Ambitione conati sunt alii occupare ecclesias.</s>
					<s n="9" xml:lang="la" type="auto">Vix crederet aliquis tanta potuisse excogitari et tentari ut pateret ostium ecclesiae suae malis.</s>
					<s n="10" xml:lang="la" type="auto">Sed hic quoque Christus nobis adfuit.</s>
					<s n="11" xml:lang="la" type="auto">Demum alia et alia conantibus id visum est facilius si correctione sublata et admonitione sopita qui continentur in officio, et veluti unum pergunt corpus, moribus ac vita, imo doctrina etiam dissidentes, dissiparentur.</s>
					<s n="12" xml:lang="la" type="auto">Quare unus e nostro coetu contradicere coepit: utinam tam vehemens et tanto studio ferretur in vitia damnanda et eradicanda, quam est in bona re nobis si possit auferenda, quam omnes servant classes gallicae, ut fratres omnes corripiantur, si quid peccarint in tam sacra functione, si quid egerint in ruinam ecclesiae et detrimentum verbi.</s>
					<s n="13" xml:lang="la" type="auto">Hic noster adversarius, nullo facto inter eum qui porsonam gerit publicam et privatum discrimine, inter secretum et apertum peccatum, inter unius et multorum ruinam, non sine multorum damno nobis reluctatur, et dum male scripturam torquet, non tantum nobis verum etiam apostolis, imo ipsi quoque Christo est iniurius, dum nullam patitur correctionem piam esse nisi secretam: nulla officii, nulla aetatis, nulla potestatis, nulla ruinae aut aedificationis hic habebitur ratio, sed tantum personae, quasi in admonendo ministro non potius ecclesiae quam ministri ratio habeatur, et non magis ecclesiae aedificatio quam unius curetur.</s>
					<s n="14" xml:lang="la" type="auto">Sed ita oportet eiusmodi ingenia ferri, quae non ecclesiis sed personis volunt prospicere.</s>
					<s n="15" xml:lang="la" type="auto">Si quidem hoc videtur tantum, vivet ille istic commode: amicus est, fiat ergo.</s>
					<s n="16" xml:lang="la" type="auto">Existimo Megandrum, qui novit eos intus et in cute viros qui gravate iugum pontificium tulerunt et iam videbantur supra leges omnes esse assequuti, cum nomine cellas illas caritatis tibi et collegis indicasse, si redditae isti fuerint literae.</s>
					<s n="17" xml:lang="la" type="auto">Quod si non factum fuerit, dispicite quaeso cum symmystis quid secundum Christum judicaveritis agendum.</s>
					<s n="18" xml:lang="la" type="auto">Et quum multa isti debeamus ecclesiae, quo tamen officio non adiuti sumus a vobis?</s>
					<s n="19" xml:lang="la" type="auto">Hoc addetis propter Christum qui, ut causa fuit initii omnium officiorum et perdurare fecit nos hactenus, ita efficiet ut nos memores grati vobis exoptemus ac precemur semper optima, et quamvis in referendo pares nunquam esse possimus, tamen, ut Christus novit, de tanta ecclesia bene mereri cupimus, quum tam bene, imo quam optime de nobis semper merita sit.</s>
					<s n="20" xml:lang="la" type="auto">Hoc composito pacem speramus nos habituros, in qua nos servet is qui pax nostra est, et inter nos et cum omnibus, in omnium aedificationem et evangelii progressum.</s>
				</p>
				<p>
					<s n="21" xml:lang="la" type="auto">Tale, mi Bullingere doctissime, et tecum omnes qui ministrant in verbo et qui literis praesunt.</s>
					<s n="22" xml:lang="la" type="auto">Neocomi, 20. Decembris 1544.</s>
				</p>
				<p>
					<s n="23" xml:lang="la" type="auto">Farellus tuus totus.</s>
				</p>
			</div>
		</body>
	</text>
</TEI>
