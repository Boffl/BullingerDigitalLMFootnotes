<TEI xmlns="http://www.tei-c.org/ns/1.0" xml:id="file11170" type="Brief" source="HBBW-8" n="1127">
	<teiHeader xml:lang="de">
		<fileDesc>
			<titleStmt>
				<title subtype="file">Simon Grynäus / [Basel] an Heinrich Bullinger, [Mitte Mai 1538]</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">De amicitia, mi Bullingere, bene habet; firmata est pignore pręstantissimo, fide in Iesum Christum; quem quantisper servatorem et deum nostrum vero spiritu colimus, id quod dicis, nunquam inita semel inter nos amicitia dirimetur.</s>
					<s n="3" xml:lang="la" type="auto">In istud igitur vinculum coniunctionis et amicitię bonos omnes istic viros arctissime aptemus, ut quanto praestantius bonum est charitas hęc sanctitasque societatis christianę, tanto sit id quidem communius.</s>
					<s n="4" xml:lang="la" type="auto">Ego certe, si ad unumquemque illorum non scribo, complecti unumquemque maxime studeo tamen.</s>
				</p>
				<p>
					<s n="5" xml:lang="la" type="auto">De successu concordię valde gaudeo.</s>
					<s n="6" xml:lang="la" type="auto">Spero equidem iacta fundamenta praestantissima, cum et propius comittimur animis et suspitionibus minus nos iam deinde prebemus.</s>
					<s n="7" xml:lang="la" type="auto">Iacebit sathan, si placide componi saevus in ecclesia tumultus potest.</s>
					<s n="8" xml:lang="la" type="auto">Videbimus mox impostoris sathanę vafriciem, qua nos hostis crudelis, non certe res ipsa, tam horribiliter inter nos commisit.</s>
					<s n="9" xml:lang="la" type="auto">De nostris non erit dubium; confectum dabunt negotium<note xml:id="fn2" type="footnote" n="2"><placeName ref="l28" cert="high">Basel</placeName> genehmigte die Ergebnisse der Zürcher Tagung am 23. Mai (s. Zürich StA, E I 1. 3a).</note>.</s>
					<s n="10" xml:lang="la" type="auto">Illum iuvenem liberatum restitutumque esse valde gaudeo.</s>
					<s n="11" xml:lang="la" type="auto">Dominus Christus vere coniugat nos in ipsam lucidissimam mysterii tanti veritatem solide perductos.</s>
				</p>
				<p>
					<s n="12" xml:lang="la" type="manual">Amen.</s>
				</p>
				<p>
					<s n="13" xml:lang="la" type="auto">Valde oro, ut salutare mihi fratres omnes diligenter velis.</s>
					<s n="14" xml:lang="la" type="auto"><persName ref="p8412" cert="high">Megandrum</persName> ut hortere sępe et sępius etiam moneas, iterum te valde oro.</s>
					<s n="15" xml:lang="la" type="auto">Ne putemus quenquam esse alienum a nobis oportere, quisquis secundum evangelium idem nobiscum profitetur Christum.</s>
					<s n="16" xml:lang="la" type="auto">Fratres sunt Zwingliani Lutheranique omnes, qui de eodem Christi sanguine soloque gloriantur.</s>
					<s n="17" xml:lang="la" type="auto">Valeat sathan, valeant rixę inutiles.</s>
					<s n="18" xml:lang="la" type="auto">Omnia nos pro Christi gloria, in exitium, in ruinam antichristi facere conarique decet.</s>
					<s n="19" xml:lang="la" type="auto">Itaque huc omnem animi alienationem in execrabilem antichristorum turbam convertamus et sub horum tyrannide captivos coniunctis aliquando fidelibus copiis diris vinculis liberemus.</s>
					<s n="20" xml:lang="la" type="manual">Amen.</s>
				</p>
				<p>
					<s n="21" xml:lang="la" type="auto">Iterum vale, charissime ac dulcissime frater.</s>
					<s n="22" xml:lang="la" type="auto"><persName ref="p1365" cert="high">Gryneus</persName> tuus.</s>
				</p>
				<p>
					<note type="address">[Adresse auf der Rückseite:]</note>
					<s n="23" xml:lang="la" type="auto">Domino Heinricho Bullingero, amico et fratri charissimo.</s>
					<s n="24" xml:lang="la" type="auto">Tyguri.</s>
				</p>
			</div>
		</body>
	</text>
</TEI>
