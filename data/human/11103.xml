<TEI xmlns="http://www.tei-c.org/ns/1.0" xml:id="file11103" type="Brief" source="CO-X" n="80">
	<teiHeader xml:lang="de">
		<fileDesc>
			<titleStmt>
				<title subtype="file">Heinrich Bullinger / Z체rich an Guillaume Farel, Johannes Calvin, 1. November 1537</title>
			</titleStmt>
			<publicationStmt>
				<authority>Universit채t Z체rich</authority>
				</publicationStmt>
			<sourceDesc>
				<bibl type="scan">Z체rich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratiam et vitae innocentiam a Domino.</s>
				</p>
				<p>
					<s n="2" xml:lang="la" type="auto">Quod nibil ad vos scripserim hactenus, fratres in Domino colendi, non ideo factum est quod minus vos amem.</s>
					<s n="3" xml:lang="la" type="auto">Nam dona illa Dei in vobis rara et vos ipsos fideles Christi ministros semper amavi et feci plurimi.</s>
					<s n="4" xml:lang="la" type="auto">Faxit Dominus ut vestro ministerio plurimos Christo regi lucrifaciatis, pergatisque in regno Christi fideles esse ministri.</s>
					<s n="5" xml:lang="la" type="auto">Confessio vestra, quam Tigurinae ecclesiae misistis, facta de sancta trinitate mihi placuit plurimum, nec audivi inter nos quemquam cui illa displicuerit.</s>
					<s n="6" xml:lang="la" type="auto">Nemo est qui credat calumniatoribus.</s>
					<s n="7" xml:lang="la" type="auto">Didicimus quis sit Carolus.</s>
					<s n="8" xml:lang="la" type="auto">Utinam saperet ea quae pacis sunt et gloriae Dei.</s>
					<s n="9" xml:lang="la" type="auto">Multa ea de re fratres Bernenses scripsere nobis non semel.</s>
					<s n="10" xml:lang="la" type="auto">Dominus dissipet et in concordiam redigat omnes discordias, atque consilia contra veritatem et veritatis studiosos a Satana inventa evertat.</s>
					<s n="11" xml:lang="la" type="auto">Viri qui hasce ferunt literas Angli sunt.</s>
					<s n="12" xml:lang="la" type="auto">Veniunt ad vos Calvini et Pharelli videndi gratia.</s>
					<s n="13" xml:lang="la" type="auto">Habitarunt apud nos Tigiiri anno integro et mensibus aliquot.</s>
					<s n="14" xml:lang="la" type="auto">Qualiter se gesserint docebit vos elogium ipsis datum a nobis.</s>
					<s n="15" xml:lang="la" type="auto">Quid pluribus?</s>
					<s n="16" xml:lang="la" type="auto">Viri sunt sancti et docti qui Deum et veritatem quaerunt ex animo.</s>
					<s n="17" xml:lang="la" type="auto">Ne ergo defueritis fratribus optimis.</s>
					<s n="18" xml:lang="la" type="auto">Cuperem autem ipsis per vos prospici de loco aliquo quieto in quo possent morari.</s>
					<s n="19" xml:lang="la" type="auto">Nam illi cupiunt ad tempus audire vos et pietati invigilare.</s>
					<s n="20" xml:lang="la" type="auto">Utinam ergo obtingat ipsis commodum hospitium.</s>
					<s n="21" xml:lang="la" type="auto">Opulenti alias sunt, honesto loco et nobilibus nati parentibus.</s>
					<s n="22" xml:lang="la" type="auto">D. Nicolaus Eliottus stipendio vivit regio, alii duo D. Ioannes Buttlerus et D. Nicolaus Partrigius suis impensis.</s>
					<s n="23" xml:lang="la" type="auto">Nihil dubito rem vos Deo facturos gratissimam si omnem his praestiteritis humanitatem.</s>
					<s n="24" xml:lang="la" type="auto">Quod si meae quidquam apud vos preces valent, age commendatos habete viros sanctissimos.</s>
					<s n="25" xml:lang="la" type="auto">Vivite, valete et orate pro ecclesia Tigurina.</s>
				</p>
				<p>
					<s n="26" xml:lang="la" type="auto">Tiguri, 1. Novembris 1537.</s>
				</p>
				<p>
					<s n="27" xml:lang="la" type="auto">H. Bullingerus vester.</s>
				</p>
				<p>
					<s n="28" xml:lang="la" type="auto">Clarissimis viris D. G. Farello et D. Io. Calvino Gebennensis ecclesiae ministris carissimis fratribus.</s>
				</p>
			</div>
		</body>
	</text>
</TEI>
