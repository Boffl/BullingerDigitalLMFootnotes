<TEI xmlns="http://www.tei-c.org/ns/1.0" xml:id="file10747" type="Brief" source="HBBW" n="709">
	<teiHeader xml:lang="de">
		<fileDesc>
			<titleStmt>
				<title subtype="file">Martin Mötteli / Weinfelden AN Heinrich Bullinger, 2. Januar 1536</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Ego cum multis ventiler calamitatibus quottidie, quibus pro animi mei tenuitate pluribus distrahor consiliis, placuit tua ex omnibus selecta, alacri uti benevolentia, presertim vero ea de causa, quod nescio quid optimi de Tyguro mihi presagiat animus, non solum quod vestra de Christo integra ac syncera meam in dies fidem fulciat doctrina, sed etiam quod sanctę memorię virum M. <persName>Huldrychum Zwinglium</persName> fidei meę syncerum habuerim patrem; is enim suis articulis mihi veluti fundamentum iecit.</s>
					<s n="2" xml:lang="la" type="auto">Quemadmodum itaque is sanctę memorię vir sua alacritate et facilitate erga quosvis veritatis studiosos suum nomen syncere praestitit, ut <foreign xml:lang="de">"Huld rych"</foreign> et cognosceretur et amaretur, veritate vero, quam sic augustam ac dilucidam ex tam atra fucatę hypocrisis caligine constanter prodire fecit, adeo omnium animos compulit, ut etiam adversarii nihil habeant, quibus etiam ipsis testibus commodum responsent, unde recte "Zwinger" dictus sit.</s>
					<s n="3" xml:lang="la" type="auto">Nam etsi mundo et eius sapientibus hec videri possint vocabula fortuita, spiritu tamen docemur omnia praefinitis consiliis a deo fieri; quod enim Abre nomen dedit Abraham, Iacob Israhel, quod angelus e celo Ioannis et domini nomen praedixit, nonne idem potuit et hic recte intelligi,<pb type="edition" next="34"/> ut ipso nomine missionis, officii et operum rationem ostenderent, presertim vero, cum ipsa rerum experientia idem ubique testetur.</s>
					<s n="4" xml:lang="la" type="auto">Hec, si recte sentio, etiam de te interpretari nullus culparit: Quid enim est <foreign xml:lang="de">"Gheim rych"</foreign> quam mysteriorum dei opulentus?</s>
					<s n="5" xml:lang="la" type="auto">Quodsi quis inficias ierit, probatur res ipsius experimenti et facti ostentatione.</s>
					<s n="6" xml:lang="la" type="auto">Quanta enim ubique a seculis abscondita mysteria enucleas, iudicent me doctiores.</s>
					<s n="7" xml:lang="la" type="auto">Habes causam, qua tua libens utor autoritate.</s>
				</p>
				<p>
					<s n="8" xml:lang="la" type="auto">En, optime vir, res nostrę plurimum premuntur: Suffraganeus (quem dicunt) <persName>Joachim Möttily</persName>, etiamsi de nullo crimine me accusare possit, tamen odit et execratur nomen meum<note xml:id="fn6" type="footnote" n="6">Über den Widerwillen <persName>Möttelis</persName>, für <placeName>Weinfelden</placeName> wiederum einen reformierten Pfarrer zuzulassen, vgl. auch <hi>Lei,</hi> aaO, S. 36.</note> adeo, ut timeam me nunquam posse, saltem syncera conscientia, cum illo in gratiam redire, unde eius furorem ego libenter cedendo, ut nonnulli suadent, avertere cupiens.</s>
					<s n="9" xml:lang="la" type="auto">Rogat vero plebs multa sibi de me promittens, studet me sibi retinere.</s>
					<s n="10" xml:lang="la" type="auto">Ego utrinque actus, quid faciam, nescio.</s>
					<s n="11" xml:lang="la" type="auto">Insecutum est illiusmodi tot technis tot praestigiis ad nocendum paratis commorari.</s>
					<s n="12" xml:lang="la" type="auto">Indignum videtur relinquere, qui te diligant evangelii gratia, ratione iacturę; timendum item, ne quid oriatur tumultus, ne cedes.</s>
					<s n="13" xml:lang="la" type="auto">Censent quidam expectandum, quid res ferat, quo numen ac fata ducant, aliqui rectius locum mutandum fore rei nihil confidentes.</s>
					<s n="14" xml:lang="la" type="auto">Ego tuo iudicio, quod enixe precor, libens obsequor.</s>
					<s n="15" xml:lang="la" type="auto">Si quis esset, cui in voto fuerit ad nos transire, nihil succensebo.</s>
					<s n="16" xml:lang="la" type="auto">Si res postulat, ego illius locum supplebo.</s>
					<s n="17" xml:lang="la" type="auto">Quicquid ad rem, quam syncere intelliges ex <persName>Alberto</persName> tuo, commodum esse decreveris, morem geram.</s>
				</p>
				<p>
					<s n="18" xml:lang="la" type="auto"><pb type="edition" next="35"/>Vivit <persName ref="p6713">Martinus</persName> tuus usque huc, quem audio apud vos mortuum denunciari.</s>
				</p>
				<p>
					<s n="19" xml:lang="la" type="auto">Inde, quam candide agant nobiscum homines isti, facile perspicis.</s>
				</p>
				<p>
					<s n="20" xml:lang="la" type="auto">Vale cum fęlici anno cum omnibus tuis.</s>
				</p>
				<p>
					<s n="21" xml:lang="de" type="auto"><placeName>Winfeldę</placeName>, 2. die ianuarii anno 36.</s>
				</p>
				<p>
					<s n="22" xml:lang="la" type="auto"><persName ref="p6713">Martinus Möttili</persName>, tui observantissimus.</s>
				</p>
				<p>
					<note type="address">[Adresse auf der Rückseite:]</note>
					<s n="23" xml:lang="de" type="auto">Dem frommen, wolgelerten Meister Gheimrychen Bullinger zuͦ Zürich, minem gunstigen, lieben herren und bruͦder.</s>
				</p>
			</div>
		</body>
	</text>
</TEI>
