<TEI xmlns="http://www.tei-c.org/ns/1.0" xml:id="file11584" type="Brief" source="VBS-6" n="1181">
	<teiHeader xml:lang="de">
		<fileDesc>
			<titleStmt>
				<title subtype="file">Joachim Vadian (von Watt) / St. Gallen an Heinrich Bullinger, 30. Juni 1541</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto"><persName ref="p8011" cert="high">Ruͦdolfi</persName> nostri et <persName ref="p9046" cert="high">Pistorii</persName> literas legi et sum gavisus, hos nuntios convenire cum nostris, ut haud admodum diversa, quam illi significassent, ego meis in epistolis comprehenderim.</s>
					<s n="3" xml:lang="la" type="auto">Quamquam autem mihi dudum persuasissem, aliunde te rerum omnium tenere certam notitiam, quae <placeName ref="l410" cert="high">Ratisbonę</placeName> modo agerentur, tamen, ne deessem officio et quia ita postulabas, malui, quod in proverbio est, <foreign xml:lang="el">εἰδότι λέγειν</foreign>, quam committere, ut me auctore te, quae cognitu perutilia forent, praeterirent; quod quidem et in posterum curabo, ut praestem, praesertim quod sentio, quam liberali et amplo me rerum novarum scituque dignarum fenore me cumules et ornes.</s>
					<s n="4" xml:lang="la" type="auto">De <persName ref="p8011" cert="high">Ruͦdolphi</persName> enim et <persName ref="p9046" cert="high">Pistorii</persName> literis Dominicus noster et <persName ref="p8083" cert="high">Fortmüllerus</persName> agunt gratias, nempe illas, quas ego ipse ago cotidie et longe maxime debeo, oroque, ne non mittas, quicquid duxeris publicam ad consolationem pertinere cum ecclesiae nostrae, tum viciniae reliquę, quam tuto quidem et caute neque inofficiose ministri nostri informare non desinunt.</s>
					<s n="5" xml:lang="la" type="auto">Hi gratias agunt domino, primum quod eo tandem Christo disponente deventum est, ut nostri, publico illo et Caesareo adeoque augusto conventu fidei nostrae rationem reddentes, placide et attente sunt auditi; deinde quod fidei suae ratio scripto comprehensa volenti Caesari oblata et exinde ad ordinum cognitionem relata est; postremo quod nihil dubitant fenestram iam ampliorem apertam esse excipiendę veritati, quam nostri solidissimis haud dubie argumentis a nobis stare et nostram esse vel reclamante hypocrisi ostenderint et confirmarint.</s>
					<s n="6" xml:lang="la" type="auto">Quod reliquum exspectatur de pacificatione, si tale futurum non est, quale optamus, tamen eum ad scopum adductam esse rem omnem putant, in quem vel mediocriter pii possint in posterum longe facilius, quam ante fieri potuit, collimare.</s>
					<s n="7" xml:lang="la" type="auto">Sed de iis hactenus.</s>
					<s n="8" xml:lang="la" type="auto">Ungaria bello ardet et sane <foreign xml:lang="el">αὐδεντικῶς</foreign> refertur, exercitum <persName ref="p18477" cert="high">Ferdinandi</persName> clade ingenti dissipatum et in fugam versum, decem amplius milibus desideratis.</s>
					<s n="9" xml:lang="la" type="auto">Eius cladis prodigium fuit, quod circiter Eidus Maias Pragensis arx cum ecclesia cathedrali cumque armamentario instructissimo et aedibus plus minus ducentis quadraginta iuxta positis de coelo incensa conflagravit.</s>
					<s n="10" xml:lang="la" type="auto">Sed heus tu credibilene putas, quod multi confirmant: cladem Pannonicam et Turcę furorem auctoribus papę et Gallo acceptam ferendam; illum autem, quo callidius dissimulet, in hoc iam esse, ut contra Turcam in Helvetia conscribat et coemat militiam; hunc idem moliri, ne quid opis CAROLO a nostris sperari possit?</s>
					<s n="11" xml:lang="la" type="auto">Deus averruncet haec a nostris monstra studiorum, quae equidem plane horreo.</s>
					<s n="12" xml:lang="la" type="auto">Vale.</s>
					<s n="13" xml:lang="la" type="auto">S. Galli, pridie Kalendas Iulias, anno 41.</s>
				</p>
				<p>
					<s n="14" xml:lang="la" type="auto"><persName ref="p8049" cert="high">Vadianus</persName> tuus.</s>
				</p>
				<p>
					<s n="15" xml:lang="la" type="auto">Clarissimo viro D. Henrycho Bullingero, clarę ecclesię Tigurinę episcopo, domino suo colendissimo.</s>
				</p>
			</div>
		</body>
	</text>
</TEI>
