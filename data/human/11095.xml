<TEI xmlns="http://www.tei-c.org/ns/1.0" xml:id="file11095" type="Brief" source="HBBW" n="1052">
	<teiHeader xml:lang="de">
		<fileDesc>
			<titleStmt>
				<title subtype="file">Oswald Myconius (Geißhüsler) / Basel AN Heinrich Bullinger, 4. Oktober 1537</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto"><persName>Grynęus</persName> et ego fuimus una <placeName>Bernę</placeName> cum <persName>Capitone</persName> et <persName ref="p18198">Bucero</persName><note xml:id="fn1" type="footnote" n="1">Zur <placeName>Berner</placeName> Sondersynode vom September 1537 s. oben <ref target="file11088">Nr. 1045</ref>.</note> senatu nostro sic iubente, postquam <placeName>Argentinenses</placeName> petierant.</s>
					<s n="3" xml:lang="la" type="auto">In mandatis fuit, ut essemus mediatores, si res postularet, id quod fecimus pro virili.</s>
					<s n="4" xml:lang="la" type="auto"><persName ref="p18198">Bucerus</persName> noluit apud <placeName>Bernenses</placeName> ut amicos venerandos male audire, tanquam egisset contra disputationem<note xml:id="fn3" type="footnote" n="3">Gemeint ist die <placeName>Berner</placeName> Disputation von 1528; vgl. oben <ref target="file11088">Nr. 1045</ref>, 55-58. 92-98.</note>, in qua non segniter pugnarat, vel contra synodum, cuius decreta conscripserat <persName>Capito</persName><note xml:id="fn4" type="footnote" n="4">Der <placeName>Berner</placeName> Synodus von 1532. Edition und Abhandlungen zum Jubiläumsjahr 1982, hg. v. Forschungsseminar für Reformationstheologie unter der Leitung von Gottfried W. Locher, 2 Bde., Neukirchen-Vluyn 1984/1988.</note>, vel contra confessionem communem, quam nos omnes simul confecimus<note xml:id="fn5" type="footnote" n="5">Das Erste Helvetische Bekenntnis von 1536; vgl. oben <ref target="file11088">Nr. 1045</ref>, 76-83 mit Anm. 18.</note>, vel tanquam in negocio concordię fuisset perfidus.</s>
					<s n="5" xml:lang="la" type="auto">Ut igitur sese multis excusavit, ita satisfecit et senatui et fratribus, quamobrem etiam testimonium urso consignatum abstulit, cuius exemplar ad te nunc mitto<note xml:id="fn7" type="footnote" n="7">Das den Straßburgern am 23. September ausgestellte Zeugnis (vgl. oben <ref target="file11088">Nr. 1045</ref>, 209-216), das die Ergebnisse der Tagung zusammenfaßt, findet sich in Kopie in Zürich StA, E II 337, 240r.-243r.; vgl. auch <hi>Straßer</hi> 143f.</note>.</s>
					<s n="6" xml:lang="la" type="auto">Non dubium est, quin probaturus sis.</s>
					<s n="7" xml:lang="la" type="auto">Utinam actioni interfuisses, quo vidisses etiam, quam esset hac parte synceriter actum!</s>
					<s n="8" xml:lang="la" type="auto">In itinere sępe dictum inter nos: "Bullingerus nimirum aderit vocatus a fratribus <placeName>Bernensibus</placeName>; nam ita nihil non futurum esset perfectius."</s>
					<s n="9" xml:lang="la" type="auto">Sed spe frustrati perreximus et rem perduximus, quo vides.</s>
					<s n="10" xml:lang="la" type="auto">Consensus in eucharistiae causa firmatus est et fraternitas pristina veluti renovata.</s>
					<s n="11" xml:lang="la" type="auto">Ego quidem puto<pb type="edition" next="261"/> deum in medio nostri fuisse; tam species erat horribilis primo intuitu.</s>
					<s n="12" xml:lang="la" type="auto">Iam si calculus tuus accesserit, spes erit ecclesias Christi futuras sine schismate.</s>
					<s n="13" xml:lang="la" type="auto">Hic adiungerem exhortationem; verum quia circa veritatem apud te nihil hac opus est, unum illud dico: Expendito, quę sunt acta, ut pro veritate, ut sunt, accipias, et omnia erunt in tuto.</s>
				</p>
				<p>
					<s n="14" xml:lang="la" type="auto">Explicatius imaginem horrendam istam exposuero: Postquam in ditionem <placeName>Bernens[em]</placeName> intraveramus, adcurrunt fratres manus sustollentes ob adventum et domino gratiis actis inquiunt: "Nisi praesentia vestra discordiam, quae est in ecclesia nostra, sustuleritis, actum est et de nobis et de evangelio.</s>
					<s n="15" xml:lang="la" type="auto">Surgunt enim de novo catabaptistę, minantur rustici cędem, respectant ad bona ecclesię, capita erigunt adulteri, pensionarii, papistae.</s>
					<s n="16" xml:lang="la" type="auto">Unde non est quies nobis; adeo circumdederunt nos pericula."</s>
					<s n="17" xml:lang="la" type="auto">Deinde, ubi venimus in urbem, de cęde plane cantio eadem non solum a plebe, sed etiam a senatoribus.</s>
					<s n="18" xml:lang="la" type="auto">Ducti catabaptistę captivi<note xml:id="fn8" type="footnote" n="8">1537 sollen in <placeName>Bern</placeName> mehrere Täufer hingerichtet worden sein, doch ist darüber nichts Näheres bekannt; s. Theodor <hi>de Quervain,</hi> Kirchliche und soziale Zustände in <placeName>Bern</placeName> unmittelbar nach der Einführung der Reformation (1528-1536), <placeName>Bern</placeName> 1906, S. 149. 155f.</note> magis movebant et animos et ora, ut videlicet ita loquerentur: "Quid hoc rei?</s>
					<s n="19" xml:lang="la" type="auto">Boni illi sic ducuntur, nec est causa condigna.</s>
					<s n="20" xml:lang="la" type="auto">Quidni sic agitur cum pfaffis nostris, qui tanta seminant palam dissidia in ecclesiam et rempublicam nostram" etc.</s>
					<s n="21" xml:lang="la" type="auto">Vide, mi Bullingere, speciem.</s>
					<s n="22" xml:lang="la" type="auto">Quid putas hic nos cogitasse consultasseque?</s>
					<s n="23" xml:lang="la" type="auto">Tollendę primum erant suspiciones malę contra <placeName>Argentinenses</placeName>, deinde concordia communis concilianda, tum discordiae privatę (quę pestilentissima) furor consopiendus; tandem et <placeName>Gebennenses</placeName> erant reducendi in viam.</s>
					<s n="24" xml:lang="la" type="auto">Haec autem omnia sic confecit dominus, ut omnia bona speranda mihi videantur in futurum, modo eum, qui dedit finem tam optatum, invocemus, ut nos iugiter respiciat et in officio contineat.</s>
					<s n="25" xml:lang="la" type="auto">Tum etiam caveat, ne sint instigatores mali, qui ignem consopitum denuo conentur excitare.</s>
					<s n="26" xml:lang="la" type="auto">Igitur te quęso per dominum, diligentiam<pb type="scan" next="||169v."/> adhibeas, ne malum discordię apud illos resurgat et inter nos etiam caveatur; nam hoc si feceris pro authoritate, quam habes, melius facere non poteris.</s>
					<s n="27" xml:lang="la" type="auto">Prohibeto similiter, ne ex tuis aliqui frigidam suffundant<note xml:id="fn10" type="footnote" n="10">im Sinne von: Öl ins Feuer gießen; Adagia, 1, 10, 51 (<bibl>LB</bibl> II 382).</note>.</s>
					<s n="28" xml:lang="la" type="auto">Intellexi enim, quos quidam sibi confugium statuerint.</s>
					<s n="29" xml:lang="la" type="auto">Illi quales quantive sint, non decet ecclesiam dissidere, sed connivere<note xml:id="fn11" type="footnote" n="11"><bibl>Adagia</bibl>, 1, 8, 50 (<bibl>LB</bibl> II 317).</note> potius ad innumera, quo unitas possit retineri.</s>
					<s n="30" xml:lang="la" type="auto">Equidem non dubito, quin, dum hoc factum fuerit, brevi veniatur huc, ut deinceps connivere non sit opus.</s>
					<s n="31" xml:lang="la" type="auto">Sit concordia, et dominus erit inter nos.</s>
				</p>
				<p>
					<s n="32" xml:lang="la" type="auto"><pb type="edition" next="262"/>Vale, mi Bullingere, et uxorem<note xml:id="fn12" type="footnote" n="12"><persName>Anna, geb. Adlischwyler</persName>.</note> salutato et fratres in domino.</s>
				</p>
				<p>
					<s n="33" xml:lang="la" type="auto"><placeName>Basileae</placeName>, 4. octobris anno 37.</s>
				</p>
				<p>
					<s n="34" xml:lang="la" type="auto"><persName>Os. Myconius</persName> tuus.</s>
				</p>
				<p>
					<note type="address">[Adresse darunter:]</note>
					<s n="35" xml:lang="la" type="auto">Domino Heinricho Bullingero doctissimo, ministro Christi, domino et fratri in domino charissimo suo.</s>
				</p>
			</div>
		</body>
	</text>
</TEI>
