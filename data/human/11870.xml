<TEI xmlns="http://www.tei-c.org/ns/1.0" xml:id="file11870" type="Brief" source="HBBW" n="1824">
	<teiHeader xml:lang="de">
		<fileDesc>
			<titleStmt>
				<title subtype="file">Baldassare Altieri / Venedig AN Heinrich Bullinger, 6. Dezember 1543</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratia et pax a deo patre per Iesum Christum, dominum nostrum.</s>
				</p>
				<p>
					<s n="2" xml:lang="la" type="auto">Etsi longe antehac noveram singularem ingenii tui modestiam ac probitatem, tamen literę tuę<note xml:id="fn1" type="footnote" n="1">Nicht erhalten.</note> elegantissimę, quas proxime accepi, ita mihi te ipsum patefecerunt, ut nihil addubitem, quin ille vir sies, qui prędicaris ab omnibus maximeque revereris.</s>
					<s n="3" xml:lang="la" type="auto">Nam cum ea mihi tribueris, quę minime adsunt, tametsi valde cupiam id ita esse, ut dicis, tibi fortasse qui maiora concesserit, nihil errabit, fecisti tu quidem nimia charitate adductus, vel quod non vides ea, quę in me iure repręhendi possunt, et hęc plurima sunt, vel quod scintillę quędam spiritus, quas ex literis meis<note xml:id="fn2" type="footnote" n="2">Oben <ref target="file11816">Nr. 1770</ref>.</note> dudum concepisti de me ipso, tibi nimis amplę videntur, ut quasi lumen aliquod esse arbitreris, cum nihil fere sint.</s>
					<s n="4" xml:lang="la" type="auto">Est enim Christus noster tam parvulus tamque infans, ut agnoscere potueris eius vocem vagienti aut balbutienti similem.</s>
					<s n="5" xml:lang="la" type="auto">Verum tu, qui ut sincerus Christi minister avidus es, ut is adolescat ac robustior fiat in nobis, callide usus es ea assentatiuncula, qua nos inflammares et veluti stimulo quodam impelleres ad studium summę pietatis magis appetendum; nam et virtus, ut aiunt, laudata crescit,<note xml:id="fn4" type="footnote" n="4"><persName>Ovid</persName>, Epistulae ex Ponto, 4, 2, 35.</note> pręsertim ubi fit a laudato viro.</s>
					<s n="6" xml:lang="la" type="auto">Ad illa vero, quę tibi prę cęteris omnibus divinitus concessa facile suppetunt, quasi totus connives, vel quod tibi conscius non sis, ut aliis eam provinciam commiseris, vel, quod verius est, usqueadeo deiecisti te, ne tantillum contra donorum magnitudinem atque prestantiam extolli videaris non ignarus, quam periculosum sit versari in rebus fidei iis, qui sobrietatis spiritum nondum receperunt.</s>
					<s n="7" xml:lang="la" type="auto">Sed quicquid id est, non erit absurdum, si oculus interdum pedibus dixerit: „Quam speciosi sunt pedes mei“, ac pedes rursus oculo responderint: „Quam lucidus et clarus est oculus meus“, ita tamen, ut nec oculus neque pedes in se ipsis, sed in domino, qui fecit utrumque, recte glorientur.</s>
					<s n="8" xml:lang="la" type="auto">Plurimum namque utiles sunt maximeque necessarię eiusmodi adhortationes in ecclesia dei, si a fratribus mutuo et sine fuco pręstentur atque fiant.</s>
					<s n="9" xml:lang="la" type="auto">Id quod actum est a te satis accurate, quod non solum magnam nobis consolationem scribendo attuleris, sed quod libros huc transmittendo imbecillitatem nostram vehementer adiuveris adversus antichristi regnum, quod interitum sui prope minatur.</s>
					<s n="10" xml:lang="la" type="auto">Quapropter gratias agimus deo et patri<pb type="edition" next="332"/> sempiternas, qui tales in republica sua viros collocarit, quorum summa diligentia et pervigili cura grex suus recte pascatur et contra luporum sęvitiam vindicetur ac protegatur.</s>
				</p>
				<p>
					<s n="11" xml:lang="la" type="auto">De libris autem non est, cur tibi in ea re molesti simus, cum pręstantissimus et humanissimus <persName>Gesnerus</persName> noster<note xml:id="fn10" type="footnote" n="10">Gemeint ist vermutlich <persName>Konrad Gessner</persName>.</note>, ut scribis, hanc provinciam pro nobis ultro obierit; utemur eius opera posthac, ubi opus fuerit, satis familiariter.</s>
					<s n="12" xml:lang="la" type="auto">De bibliopola<note xml:id="fn11" type="footnote" n="11">Gemeint ist vielleicht <persName>Maturinus Virginius</persName>; vgl. oben <ref target="file11816">Nr. 1770</ref>, 27-39.</note> egisti satis prudenter, quod eum admonueris suę improbitatis atque perfidię, qua nobiscum uti solebat in distrahendis libris; factus est paulo facilior, sed verendum est, ne sicut canis ad vomitum.</s>
					<s n="13" xml:lang="la" type="auto">Tu scis, quam ęgre exuamus veterem hominem, sub quo vendundati sumus in peccatum.</s>
					<s n="14" xml:lang="la" type="auto">Id mihi displicet, quod tunc ille nos conveniat, cum cęteris, qui fideles non sunt, satis superque fecerit.</s>
					<s n="15" xml:lang="la" type="auto">Promiserat se mihi daturum tres biblias, quas ego fratribus receperam; non dedit nisi duas et commentaria tua in frustra<note xml:id="fn16" type="footnote" n="16">stückweise (Nebenform von "frustum").</note>, cum plura et perfecta desiderabamus.</s>
					<s n="16" xml:lang="la" type="auto">Sed misertus sum sui cum quia inops, tum etiam, quod nimis imprudens.</s>
					<s n="17" xml:lang="la" type="auto">Ego operam meam et studium sibi obtuli, quod nulla in re deerit, ubi usui esse poterit.</s>
				</p>
				<p>
					<s n="18" xml:lang="la" type="auto"><pb type="scan" next="2v."/>Librum tuum, qui mihi gratissimus extitit, servabo, quoad vivam, veluti monumentum summi amoris erga me tui.</s>
					<s n="19" xml:lang="la" type="auto">Doleo tamen, quod nihil habeam, quod retinere apud te tu quoque posses testimonium aliquod, quod diuturnum esset, incredibilis observantię erga te meę; nam, in quo tibi gratificer, nescio.</s>
					<s n="20" xml:lang="la" type="auto">Quod si ex his libris, qui hinc habentur, aliqui tibi arrident, scribe, amabo, quamprimum, quos volueris, ut tibi mittere possimus.</s>
					<s n="21" xml:lang="la" type="auto">Sed ne interim prorsus videar ingratus, mitto sacculum aromatibus plenum; nam eiusmodi puto vos oblectari propter frigoris magnitudinem.</s>
					<s n="22" xml:lang="la" type="auto">In cęteris vero rebus, siquid tibi aut fratribus nostris amantissimis, qui isthic sunt, possum pręstare, nihil recusabo, quod gratissimum vobis fore cognovero.</s>
				</p>
				<p>
					<s n="23" xml:lang="la" type="auto">Dominus meus<note xml:id="fn18" type="footnote" n="18"><persName>Edmund Harvell</persName>.</note> te etiam atque etiam salutat, reliqui fratres nihilo minus, pręsertim ii, qui apud nos sunt vincti pro Christo.</s>
					<s n="24" xml:lang="la" type="auto">Plurimum levabis eorum<pb type="edition" next="333"/> molestias, si interdum scripseris, ubi quid ocii nactus fueris.</s>
					<s n="25" xml:lang="la" type="auto">Saluta omnes sanctos Tigurinę ecclesię teque ipsum in primis, et nos in domino diligas, in quo omnia possis, ac diu fęliciter vivas.</s>
				</p>
				<p>
					<s n="26" xml:lang="la" type="auto">Datum <placeName>Venetiis</placeName>, octavo idus decembris 1543.</s>
					<s n="27" xml:lang="la" type="auto">Observantissimus tui</s>
				</p>
				<p>
					<s n="28" xml:lang="la" type="auto"><persName>Balthasar Alterius</persName>.</s>
				</p>
				<p>
					<note type="address">[Adresse auf f. 2a v.:]</note>
					<s n="29" xml:lang="la" type="auto">Summę pietatis ac doctrinę domino Heinryco Bulingero, domino et fratri in Christo unice observando.</s>
					<s n="30" xml:lang="la" type="auto">Tygurum.</s>
				</p>
			</div>
		</body>
	</text>
</TEI>
