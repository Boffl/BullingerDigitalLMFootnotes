<TEI xmlns="http://www.tei-c.org/ns/1.0" xml:id="file11410" type="Brief" source="VBS-5" n="1102">
	<teiHeader xml:lang="de">
		<fileDesc>
			<titleStmt>
				<title subtype="file">Heinrich Bullinger / [Zürich] an Joachim Vadian (von Watt), 5. März 1540</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratia et pax.</s>
					<s n="2" xml:lang="la" type="auto">Scribunt ex Londino Angliae D. Richardus Hilleus et Guilhelmus Peterson in hanc sententiam: «Sanior et integrior est regni status a reginae nuptiis, quam fuerit hactenus.</s>
					<s n="3" xml:lang="la" type="auto">Regina pia est, timens deum et quam credunt evangelii doctrinam promoturam plurimum.</s>
					<s n="4" xml:lang="la" type="auto">Persecutio in illos versa est, qui hactenus cecinerunt classicum in evangelicos.</s>
					<s n="5" xml:lang="la" type="auto">Horum coryphaeus D. Wallis, qui ubique in regno contra evangelicos contionabatur, nunc Cantuarii in pistrino epilogum meditatur.</s>
					<s n="6" xml:lang="la" type="auto">Barnus vero cum symmystis strenue praedicat evangelium.</s>
					<s n="7" xml:lang="la" type="auto">Praeterea omnium Germanorum libri, Tigurinorum praesertim, publice iterum veneunt.</s>
					<s n="8" xml:lang="la" type="auto">Princeps ipse praecepit ante quadragesimam ad unum omnia coenobia per totum regnum diruere.</s>
					<s n="9" xml:lang="la" type="auto">Opulentissima exstitere Glasenber et Reding.</s>
					<s n="10" xml:lang="la" type="auto">Horum abbates accusati lesae Maiestatis supplicium dedere; nam in partes dissecti prope ianuam, ubi regnarunt hactenus, suspensi emarcescunt etc.</s>
					<s n="11" xml:lang="la" type="auto">Datae sunt literae ad Idus Ianuarias.»</s>
					<s n="12" xml:lang="la" type="auto">Haec habeo ex Anglia.</s>
				</p>
				<p>
					<s n="13" xml:lang="la" type="auto">Myconius scribit, Caesarem Mastrich urbi omnem ademisse libertatem et accensuisse domui Burgundiae.</s>
					<s n="14" xml:lang="la" type="auto">Addit, Gandavum sese dedidisse Caesari magno cum dispendio aerarii publici.</s>
					<s n="15" xml:lang="la" type="auto">Quae si vera sunt, facile licet coniectare, quo tandem vergat illud hominis ambitiosissimum dictum PLVS VLTRA: certe ut monarchiam constituat.</s>
					<s n="16" xml:lang="la" type="auto">Oro ergo dominum, ut conversa sententia impetret PLVS MINVS.</s>
					<s n="17" xml:lang="la" type="auto">Germani si sapiunt, aperient oculos.</s>
					<s n="18" xml:lang="la" type="auto">Aiunt alii, indutias esse pactas et brevi consultandum fore de exercitu in Sarmatas ducendo.</s>
					<s n="19" xml:lang="la" type="auto">Alii credunt, Martis aleam auspicandam fore colloquiis et disputationibus, terminandam tormentis et armis bellicis.</s>
					<s n="20" xml:lang="la" type="auto">Dominus, quod sibi optimum esse videtur, faciat.</s>
					<s n="21" xml:lang="la" type="auto">Vale.</s>
					<s n="22" xml:lang="la" type="auto">5. Martii 1540.</s>
					<s n="23" xml:lang="la" type="auto">H(einricus) Bullingerus tuus.</s>
				</p>
				<p>
					<s n="24" xml:lang="la" type="auto">Doctissimo viro D. Ioachimo Vadiano, domino suo colendissimo.</s>
				</p>
			</div>
		</body>
	</text>
</TEI>
