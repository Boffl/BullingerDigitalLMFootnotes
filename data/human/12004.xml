<TEI xmlns="http://www.tei-c.org/ns/1.0" xml:id="file12004" type="Brief" source="CO-XI" n="569">
	<teiHeader xml:lang="de">
		<fileDesc>
			<titleStmt>
				<title subtype="file">Johannes Calvin / Genf an Heinrich Bullinger, 27. August 1544</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Ornatissimo viro D. Henricho Bullingero ecclesiae Tigurinae fido pastori fratri in Domino carissimo et colendo.</s>
				</p>
				<p>
					<s n="2" xml:lang="la" type="auto">S.</s>
					<s n="3" xml:lang="la" type="auto">Quod serius opinione tua tibi nunc demum respondeo, doctissime Bullingere, eo factum est quod hactenus exspectavimus dum pater pueri, qui Taurini est, pecuniam, sicut pollicitus fuerat, huc mitteret.</s>
					<s n="4" xml:lang="la" type="auto">Nunc vero, quum tamdiu distulerit, consilium cepimus, ego et amicus ille meus cuius rogatu puerum tibi commendaveram, non esse ultra nobis differendum quin eum statim revocaremus.</s>
					<s n="5" xml:lang="la" type="auto">Primum sex coronatos tibi mitto unde bibliopolae solvas et ex parte scribae vestro de pretio victus satisfacias.</s>
				</p>
				<p>
					<s n="6" xml:lang="la" type="auto">Deinde rogo ut, quum primum has literas receperis, contrahas libros quos emit, et ex illis quantulumcunque poteris pecuniae saltem in viaticum illi conficias, et simul huc eum ad nos remittas.</s>
					<s n="7" xml:lang="la" type="auto">Peto etiam abs te ut paucis verbis rationes colligas quae nos doceant quantum scribae debebitur.</s>
					<s n="8" xml:lang="la" type="auto">Ego vero quod restabit curabo in tempore numeratum.</s>
					<s n="9" xml:lang="la" type="auto">Verum nolim ullam in literis mentionem facias sex coronatorum.</s>
					<s n="10" xml:lang="la" type="auto">Eos enim de meo solvo.</s>
					<s n="11" xml:lang="la" type="auto">Itaque malo et patrem, et eum in cuius gratiam ego fidem meam interposui, existimare adhuc istic deberi, quo sint ad reddendum promptiores.</s>
					<s n="12" xml:lang="la" type="auto">Inprimis autem rogo ut me excusatum habeas quod hanc tibi molestiam exhibuerim.</s>
					<s n="13" xml:lang="la" type="auto">Puerum, sicut iam dixi, fac ut statim remittas, ne mihi maiori sit fraudi longior mora.</s>
				</p>
				<p>
					<s n="14" xml:lang="la" type="auto">Puer autem quem tu mihi commendasti, praeterquam quod habet hospitem probum virum et humanum, mihi etiam curae erit.</s>
					<s n="15" xml:lang="la" type="auto">Ego et cum ipso, et cum paedagogo quem domi suae habet, diligenter egi.</s>
					<s n="16" xml:lang="la" type="auto">Et quoties opus erit utrumque commonefaciam.</s>
					<s n="17" xml:lang="la" type="auto">Vale, eruditissime vir et amice integerrime ac mihi observande.</s>
					<s n="18" xml:lang="la" type="auto">Saluta diligenter meo nomine fratres omnes.</s>
					<s n="19" xml:lang="la" type="auto">Dominus vos semper regat diuque nobis servet incolumes.</s>
					<s n="20" xml:lang="la" type="auto">Genevae 6. Calend. Septemb.</s>
				</p>
				<p>
					<s n="21" xml:lang="la" type="auto">Ioannes Calvinus tuus.</s>
				</p>
			</div>
		</body>
	</text>
</TEI>
