<TEI xmlns="http://www.tei-c.org/ns/1.0" xml:id="file11596" type="Brief" source="VBS-6" n="1190">
	<teiHeader xml:lang="de">
		<fileDesc>
			<titleStmt>
				<title subtype="file">Heinrich Bullinger / [Zürich] an Joachim Vadian (von Watt), 1. August 1541</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratiam et vitae innocentiam a domino.</s>
					<s n="2" xml:lang="la" type="auto">Literas tuas accepi, colendissime mi <persName ref="p8049" cert="high">Vadiane</persName>, et pro fide et diligentia tua gratias ago.</s>
					<s n="3" xml:lang="la" type="auto">Quod vero rescribam, in praesenti non habeo, nisi hoc infelicissimum nuntium, quod heri allatum est: clarissimum virum dominum <persName ref="p1365" cert="high">Grynaeum</persName> graviter correptum peste animam agere.</s>
					<s n="4" xml:lang="la" type="auto">Sunt equidem, qui sublatum a domino dicant; sunt qui 27. Iulii ad vesperam ipsum nonnihil spiritus habuisse praedicent.</s>
					<s n="5" xml:lang="la" type="auto"><persName ref="p8418" cert="high">Myconius</persName> lugubres et desperationis plenas literas misit.</s>
					<s n="6" xml:lang="la" type="auto">Ego prae dolore biduo hoc, quid agam, ignoro.</s>
					<s n="7" xml:lang="la" type="auto">Pauculi enim supersunt, quos hoc uno amarim vehementius.</s>
					<s n="8" xml:lang="la" type="auto">Hic enim eruditioni humanitatem et insignem pietatem coniunxit.</s>
					<s n="9" xml:lang="la" type="auto">Infelices sane hoc nobis anno luxerunt stellae.</s>
					<s n="10" xml:lang="la" type="auto">Excesserunt intra annum optimus poeta Eobanus Hessus, Graecae linguae peritissimus G(uilelmus) Budaeus, laudatissimus philosophus <persName ref="p1365" cert="high">Grynaeus</persName>, iurisconsultus consultissimus Hegendorphius et omnis eruditionis sacrarium Vives.</s>
					<s n="11" xml:lang="la" type="auto">Verum ita bona dei voluntas optime de literis meritos viros in sedes beatas recipit; nos autem, ut benefaciamus et ad mortem accingamur, monet.</s>
					<s n="12" xml:lang="la" type="auto">Ipsi gloria semper!</s>
					<s n="13" xml:lang="la" type="auto"><persName ref="p8011" cert="high">Gvaltherus</persName> meus 3. Augusti celebrabit nuptias.</s>
					<s n="14" xml:lang="la" type="auto">Duxit <persName ref="p4091" cert="high">Zvinglii</persName>, viri clarissimi, filiam Regulam, puellam et pulcherrimam et omni parte laudatam beatamque.</s>
					<s n="15" xml:lang="la" type="auto">Utinam vero et tu nuptias tua posses ornare praesentia.</s>
					<s n="16" xml:lang="la" type="auto">Vale et sicut hactenus, ita porro perfrequenter scribere non desinas.</s>
					<s n="17" xml:lang="la" type="auto">1. Augusti, anno 1541.</s>
					<s n="18" xml:lang="la" type="auto">Tuus Bullingerus.</s>
				</p>
				<p>
					<s n="19" xml:lang="la" type="auto">Clarissimo viro D. <persName ref="p8049" cert="high">Ioachimo Vadiano</persName>, consuli Sangalli consultissimo, domino suo semper colendo et amando.</s>
				</p>
			</div>
		</body>
	</text>
</TEI>
