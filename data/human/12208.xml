<TEI xmlns="http://www.tei-c.org/ns/1.0" xml:id="file12208" type="Brief" source="Jenny" n="">
	<teiHeader xml:lang="de">
		<fileDesc>
			<titleStmt>
				<title subtype="file">Hans Widenhuber / St. Gallen AN Heinrich Bullinger, 14. Mai 1545</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="de">
		<body>
			<div xml:id="div1" corresp="regest1">
				<p>
					<s n="1" xml:lang="de" type="auto">Mein freüntlich, willig dienst zů vor.</s>
					<s n="2" xml:lang="de" type="auto">Besonders günstiger, lieber Herr.</s>
					<s n="3" xml:lang="de" type="auto">Ich vernim, dass M: Cristoffel Froschouer mit dem werch, Nämlich des her Joann Stumpfen Chronic fürderlich arbaiten lass, wie ich von minem gfatter, M. Joann Friesen, vor etlichen ziten verstanden etc.</s>
					<s n="4" xml:lang="de" type="auto">Nun hab ich ainen gůten gsellen, der hat Miner herren statt hie fleissig abgemalt oder Conterfeyt; der ist willens selbst gen Zürich, dann er dem formschnider gern selb stuck (so sunst nit gar bekantlich) wolt an zaigen, damit alle ding fleisig gemacht wurd.</s>
					<s n="5" xml:lang="de" type="auto">So wird ich selbs ouch mit im kommen, dann er nun auff mich an zit har gewartet.</s>
					<s n="6" xml:lang="de" type="auto">Das sol geschehen ietz (wils Gott) in 14 tagen oder 3 wuchen etc.</s>
				</p>
				<p>
					<s n="7" xml:lang="de" type="auto">Zum andren so hat min Herr Vadianus ouch etlich Capitel vor im, so in diss werch oder Chronic gar wol dienen wirt, Namlich von der statt S. Gallen vnd der Landtschafft Turgöw gar lieplich, lustig vnd Nutzlieh zelesen.</s>
					<s n="8" xml:lang="de" type="auto">Das wil er als mit siner aignen hand in ain gůte Ordnung stellen, dann er die ding erfaren vnd durch sehen mit gůter můss vnd wil in den dryen jaren, als der Apt vnd die Münch hie vertriben warend, hat er das Closter vnd die Liberj in allen wincklen durch gangen, das er ires dings mer waisst, dann sy selbs.</s>
					<s n="9" xml:lang="de" type="auto">Werdent sich darab verwunderen.</s>
					<s n="10" xml:lang="de" type="auto">Es habent ouch etlich fürneme burger (so der warhait günstig) ain sonders verlangen darnach, dann es gwüsslich dem rechten, waren Cristenlichen glouben fürderlich vnd gůt sin wirt.</s>
					<s n="11" xml:lang="de" type="auto">Darumb schad were, solt er das Wissen mit im vnder dz ertrich tragen.</s>
				</p>
				<p>
					<s n="12" xml:lang="de" type="auto">Vnd ist kain mangel an disem Ort, dann das Er so mit vil geschefften beladen; wie wol er ietz nit am ampt, so ist er doch Alt Burgermaister, dz er ouch teglich in Rath můss.</s>
					<s n="13" xml:lang="de" type="auto">Vnd aber, wie er mir hat an zaigt, wil er ainen list ietz bruchen vnd von Meinen herren vrlob nemen in ain Baden fart in sinem hus; doch well er nit baden, allain dise arbait fürderen vnd schreiben, Wie wol er etwas vnwillig, das in M. Cristoffel genöt vnd nit gern Verzug hat etc.</s>
					<s n="14" xml:lang="de" type="auto">Doch so wil er sich der massen darhinder thuon, das es zů angendem Ougsten sölle vertig sein etc.</s>
				</p>
				<p>
					<s n="15" xml:lang="de" type="auto">Darumb, günstiger, lieber Herr (die wil ir vil an M: Cristoffel vermögent) ist min früntlich bit, jr wellend in biten vnd verschaffen mit im, das er im nit gar ze not thůn welle, da mit dise nutzlich arbait nitt auss blibe vnd ain wenig verzug well haben.</s>
					<s n="16" xml:lang="de" type="auto">In disem bej gelegten brieflj hab ich in selbs ouch gebetten etc.</s>
					<s n="17" xml:lang="de" type="auto">Dan min herr Vadianus hat die ding in still, das hie wenig lüt daruon wissen.</s>
					<s n="18" xml:lang="de" type="auto">Darumb ouch mein bit an eüch vnd M: Cristoffei: Wellent es auch also lassen bej eüch bliben, dann der Apt vnd sine Münch vn müssig, so bald sy des gewar wurdint, sej gleich darzů thůn vnd weltind wissen, was man von irem Closter schribe, ee es im truck vs giengj, törfftind wol mein herren von Zürich darum an werben; deshalb gůt ist schwigen.</s>
					<s n="19" xml:lang="de" type="auto">Ich acht wol, es werd dem Apt nit als gfellig, das es an tag komme.</s>
					<s n="20" xml:lang="de" type="auto">Doch wirt allain die warhait mit bschaidenhait an zaigt vnd niemant verleetzlich etc.</s>
					<s n="21" xml:lang="de" type="auto">Ietz zemal nit mer, günstiger, lieber Herr, dann wellent mir mein schriben nit für übel auf nemen.</s>
					<s n="22" xml:lang="de" type="auto">Enbüt mich als ain klain füger, wo ich eüch oder den eüwern dienen könde, wer ich des gut willig.</s>
					<s n="23" xml:lang="de" type="auto">Hie mit Gott, dem Herren, befolhen samt eüwerm hus gsind.</s>
					<s n="24" xml:lang="de" type="auto">Ich möcht wol liden, ir kemint ouch ain mal zů vns hie har, das ich dz Gůt, so ir mir bewisen, ouch nun ain wenig könd verdienen etc.</s>
					<s n="25" xml:lang="de" type="auto">Dattum in S. gallen adj 14 Maij Anno 1545.</s>
				</p>
				<p>
					<s n="26" xml:lang="de" type="auto">E(uer) W(illiger) d(iener) hans widenhůber.</s>
				</p>
				<p>
					<s n="27" xml:lang="de" type="auto">Dem Ersammen wolgelerten Maister Hainrich Bullinger, Predicant der stat zürich, minem günstigen herren.</s>
					<s n="28" xml:lang="la" type="auto">1545.</s>
				</p>
			</div>
		</body>
	</text>
</TEI>
