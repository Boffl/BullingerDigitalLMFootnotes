<TEI xmlns="http://www.tei-c.org/ns/1.0" xml:id="file12895" type="Brief" source="TUSTEP-19" n="2846">
	<teiHeader xml:lang="de">
		<fileDesc>
			<titleStmt>
				<title subtype="file">Joachim Vadian (von Watt) / [St. Gallen] an [Heinrich Bullinger], [nach dem 15. und vor dem 24. März 1547]</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="de">
		<body>
			<div xml:id="div1" corresp="regest1">
				<p>
					<s n="1" xml:lang="de" type="auto">Unser abt<note xml:id="fn4" type="footnote" n="4"><persName ref="p8179" cert="high">Diethelm Blarer</persName> von Wartensee.</note> treybt alle wonder mit seinen krommen anschlegen gegen unser statt zuͦ <placeName ref="l474" cert="high">S. Gallen</placeName>.</s>
					<s n="2" xml:lang="de" type="auto">Hat abermals ain neuw ansprach aufgetriben, sam wir mit ettwas anlagen seine gotzhaußleut in unserm leimvatgewerb über billichs zuͦ beschwären vorhabind, daß sich aber nit befinden sol noch wirt, und masset imm den handel an, als ob er von seinen underthuͦnen zuͦ söllichem seinem anlangen beworben seyge.</s>
					<s n="3" xml:lang="de" type="auto">Vernemend aber wir landtmerßweyß und habend desse nit ongegröndte anzaygen, daß seine rädt und amptleut söllichs in die pauren gestoßen und ettlichen gegninen (die nit darinn verwilgen wellen, sonder gegen ainer statt vast dankbar sind) getröuwt worden ist, item ain vogt vor ainer gmaind die sach anbracht, etc., und geredt haben sol: welchem gefall, das man sich gegen ainer statt beschwäre, der heb sein hand auf, etc., und aber niemand wellen aufheben, sol er gwüsslich gsagt haben: "Hebend auf, das euch gotz lyden schend!</s>
					<s n="4" xml:lang="de" type="auto">Wend ir üwern aygnen nutz und frommen nit betrachten?", etc.</s>
					<s n="5" xml:lang="de" type="auto">Ist aber (so war gott unser haylland ist) nützit anderß dann ain verbunst des wolstands ainer statt, und mögend die mönch nit sechen, das wir näbend inen mögend hinkhommen, schemmend sich khainer calumnien noch alafentzen.</s>
					<s n="6" xml:lang="de" type="auto">Geschicht nit allain von der religion, sonder ouch von alt harbrachtz hasses und aufsatzeß wegen.</s>
				</p>
			</div>
			<div xml:id="div2" corresp="regest2">
				<p>
					<s n="7" xml:lang="de" type="auto">Hab ich euch als meinem vertrauwtesten fründt nit bergen wellen, mit beger, den herren b[urgermeistern] Lavatter und Haben dasselbig mittleydenlich zuͦ erschainen und andern vertrauwten, und daß sye sich khains andern gegen uns versehind, [dan] das wir unser billikhait dermaßen (so er nit abston wurde) an den tag thuͦn werdind,<pb type="scan" next="v."/> daß wir sein billich zuͦ geniessen habind.</s>
					<s n="8" xml:lang="de" type="auto">Wir begerend (got waist eß) nützit zuͦ unsern henden ze bringen, das wir nit vor ghabt und zächenfaltenklich vergolten habend.</s>
					<s n="9" xml:lang="de" type="auto">Allain wellend wir mit höchem dankh in disen löuffen zuͦfriden und umb alle eer und eerbarkhait mit leyb und guͦt zuͦ verdienen urbüttig sein, daß wir bey dem allain gehandthabt und errett werdind, darzuͦ wir billich, grondtlich und eerlich fuͦg und recht habend, und daß man uns demnach vor prattikhen mit treuwem und umsichtigem zuͦthon verhuͤten und vergoumen welle.</s>
					<s n="10" xml:lang="la" type="auto">Intelligis, qui ipse intelligam; synceram cognitionem dari nobis optamus, sordidam pertimescimus.</s>
				</p>
			</div>
			<div xml:id="div3" corresp="regest3">
				<p>
					<s n="11" xml:lang="la" type="auto">Dominus vos et nos forti sua manu in omnibus Satanę tentationibus tueatur!</s>
				</p>
			</div>
			<div xml:id="div4" corresp="regest4">
				<p>
					<s n="12" xml:lang="la" type="auto"><persName ref="p8049" cert="high">Vadianus</persName> tuus.</s>
				</p>
				<p>
					<s n="13" xml:lang="la" type="auto">Si exemplum dominis consulibus<note xml:id="fn5" type="footnote" n="5">Lavater und Haab.</note> ostensurus es, ut ego sane vellem, describe, obsecro, velut sis e Latino interpretatus, ne, quod in margine est, quisquam praeter te solum et d. Dommysium resciscat.</s>
				</p>
				<p>
					<note type="address">[Ohne Adresse.]</note>
				</p>
			</div>
		</body>
	</text>
</TEI>
