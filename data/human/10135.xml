<TEI xmlns="http://www.tei-c.org/ns/1.0" xml:id="file10135" type="Brief" source="HBBW" n="106">
	<teiHeader xml:lang="de">
		<fileDesc>
			<titleStmt>
				<title subtype="file">s.n. / Zürich AN Albrecht von Brandenburg, Herzog von Preussen, 17. Juni 1532</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				</sourceDesc>
		</fileDesc>
		</teiHeader>
	<text xml:lang="de">
		<body>
			<div xml:id="div1" corresp="regest1">
				<p>
					<s n="1" xml:lang="de" type="auto">An den durchlüchtigen, hochgebornen fürsten und herren, herrn <persName>Allbrecht</persName>, marggraven zuͦ Brandenburg, in Prüssen etc. hertzogen etc.</s>
				</p>
				<p>
					<s n="2" xml:lang="de" type="auto">Gnad und frid von gott unserem vatter durch Iesum Christum unseren heyland.</s>
					<s n="3" xml:lang="de" type="auto">Durchleüchtiger hochgeborner fürst, es ist kurtz verruckter zyt ein sendbrieff an u[wer] f[ürstliche] g[naden] vom Luter ußgangen<note xml:id="fn3" type="footnote" n="3"><persName>Luthers</persName> Sendschreiben an Herzog <persName>Albrecht von Preußen</persName> (<bibl>WA</bibl> XXX/3 541-553). Über die Hintergründe und die kirchliche Situation in Brandenburg-<placeName>Preußen</placeName> s. ebda. Einleitung, S. 541-543; ferner <hi>Hubatsch,</hi> aaO, S. 161-166.</note>, in dem er understadt u.f.g. zebereden<note xml:id="fn4" type="footnote" n="4">zu überreden.</note>, das sy unverhörter sach<note xml:id="fn5" type="footnote" n="5">ohne Anhörung (der Gegenpartei).</note> die jhene, so syner leer des nachtmals halb widerwertig, des lands verwyse<note xml:id="fn7" type="footnote" n="7">Vgl. <bibl>WA</bibl> XXX/3 552,32-34.</note>, mit inen nüt ze schaffen habe, inen nit lose<note xml:id="fn8" type="footnote" n="8">nicht auf sie höre.</note>, dann syn leer und artickel sye häll, klar, rein und ungezwyflet und imm evangelio der maß gegründt, das im den<note xml:id="fn9" type="footnote" n="9">Gemeint ist <persName>Luthers</persName> Lehre vom Abendmahl.</note> niemand möge umbstossen.</s>
					<s n="4" xml:lang="de" type="auto">Der gründen aber zeygt er keinen an, sunder facht<note xml:id="fn10" type="footnote" n="10">fängt an, beginnt.</note> bald an, nit allein uns unschuldigen iämerlich und grusam schälten, heißt unser bluͦt (warlich nit uß apostolischem geyst) vergiessen<note xml:id="fn11" type="footnote" n="11">Es stimmt nicht, daß <persName>Luther</persName> in seinem Sendbrief Herzog Albrecht aufgefordert hätte, jemanden wegen seines Glaubens zu töten. Hingegen sah <persName>Luther</persName> in der Niederlage der Reformierten bei <placeName>Kappel</placeName> ein Gottesgericht (<bibl>WA</bibl> XXX/3 550,20-24).</note>, sunder understadt sich ouch u.f.g. angeborne senfftmuͤtigkeit ze bewegen und zereitzen wider die, die in u.f.g. fürstenthuͦmb unserer meinung sind<note xml:id="fn12" type="footnote" n="12">Seit ca. 1530 gab es im Herzogtum <placeName>Preußen</placeName> eine reformierte Kolonie niederländischer Emigranten. Vgl. dazu <bibl>WA</bibl> XXX/3 541 und Walther <hi>Hubatsch,</hi> Geschichte der evangelischen Kirche Ostpreußens, Band I, Göttingen 1968, S. 75-78.</note>, ze wuͤten, sy zuͦ durchächten und des lands zeverwysen.</s>
					<s n="5" xml:lang="de" type="auto">Und wiewol wir einmuͤtiklich by uns beschlossen, uff syn buͦch im nut zeantwur-<pb type="scan" next="||A2v."/>ten (dann es des selben nit wärdt ist: wirt ouch sich selbs by allen vernünfftigen, recht verstendigen und guͦthertzigen gnuͤgsamlich schenden<note xml:id="fn14" type="footnote" n="14">zuschanden machen.</note> und zenüte machen), so hatt uns doch nit wöllen für guͦt ansähen, gantz unnd gar zeschwygen, bsunder gegen u.f.g., die er mit sölichem ruhen<note xml:id="fn15" type="footnote" n="15">rauhen, groben.</note> unnd ungeschickten schryben (wo sy gott nit verhuͤte) understadt ze verbitteren und wider die frommen unschuldigen ze verhetzen.</s>
					<s n="6" xml:lang="de" type="auto">Deßhalb wir in diser vorred nit dem Luter (der syn gmuͤt verhertet hatt und in syner bekentnuß sich thür verpflichtet, wo er anders bekannt, das mans für ein unsinnigkeyt halten sölle, deßhalb er uns nit hört) antwurt geben, sunder ein demuͤtige, trungenliche und<pb type="edition" next="140"/> härtzliche bitt an u.f.g. thuͦn wöllend, mit ableynung der schmach und schältwort, die Luter nit allein uff uns, sunder uff die warheyt hatt getrochen.</s>
					<s n="7" xml:lang="de" type="auto">U.f.g. aber wölle uns gnädigklich losen, unnser verantwurtung<note xml:id="fn21" type="footnote" n="21">Stellungnahme, Rechtfertigung.</note> hören und gedultig vernemmen, damit wir nit unverhört und unverantwurtet unschuldigklich verdampt und verurteilet werdint.</s>
					<s n="8" xml:lang="de" type="auto">Dann es sich ye nit zimpt, das Luter der kläger, der urteylsprächer und züge sye, des er sich in dem sendbrieff an u.f.g. undernimpt; wiewol er an dem teil, da er kuntschafft wider uns solte dar thuͦn, wenig grund<note xml:id="fn24" type="footnote" n="24">Begründetes, Fundiertes.</note> unnd warheyt ynfuͤrt<note xml:id="fn25" type="footnote" n="25">anführt, vorbringt.</note>, und gadt aber die klag scharpff und das urteyl gar grusam wider uns.</s>
				</p>
				<p>
					<s n="9" xml:lang="de" type="auto"><pb type="scan" next="||A3r."/>Wir aber habend syn<note xml:id="fn26" type="footnote" n="26">seiner, ihn (<persName>Luther</persName>).</note> bißhar (wie alle glöubigen wüssend) in vil wäg verschonet und im syn frävel und ungerympt schryben nie wöllen mit glycher maß widerlegen; und noch uff den hütigen tag begärend wir frid und einigkeit (so ferr sollichs mit gott und der warheit syn mag) mit im zehaben.</s>
					<s n="10" xml:lang="de" type="auto">Aber über das alles schmächt, schmützt, schiltet und verlümbdet er uns, tastet uns an mit schantlichen uneerlichen nammen, nennt uns schwermer, rottengeyster, kätzer, tüfelskinder, unnd andere schmachwort tricht er uns uf, deren er doch (ob gott wil) mit der warheit keins zuͦ eewigen zyten nimmermee mag bewysen.</s>
					<s n="11" xml:lang="de" type="auto">Es wäre billich, hochgeborner fürst und herr, das ein leerer der warheyt, ein diener gottes, nüt anders dann das geschäfft synes herrens, der in gesändt hatt, fürnäme, schuͤffe und ußrichtete, und den mund, den gott syn warheyt und wort ußzekünden bereit und gesübert hatt, nit so mit bitteren falschen schmachreden und lesterungen, nit so mit ungegründtem ytelem und lärem gschwätz befleckte, dann ye sölichs einem botten gottes und der warheyt übel anstadt.</s>
				</p>
				<p>
					<s n="12" xml:lang="de" type="auto">Was schwermer<note xml:id="fn31" type="footnote" n="31"><persName>Luther</persName> spricht in seinem Sendbrief von «Schwermer», vgl. <bibl>WA</bibl> <hi>XXX/3</hi> 548,37.</note> sygind, wissend wir nit, rottengeister aber und kätzer mag er uns mit keiner warheyt nennen, dann wir uns der götlichen gschrifft, der warheyt und einigkeit der kilchen Christi allweg beflissen und gehalten, habend kein irrige noch falsche meinung vor<pb type="scan" next="||A3v."/> uns, sunder das göttlich wort, grund des gloubens und der gschrifft, ouch den verstand der alten leereren<note xml:id="fn35" type="footnote" n="35">Kirchenväter, frühchristliche Theologen.</note>, die von der heiligen kilchen adprobiert und angenommen sind, deren leer für kätzerisch und irrig (in disem artickel) nie gehalten; wie es dann <persName>Oecolampadius</persName> säliger gedächtnus<note xml:id="fn36" type="footnote" n="36"><persName>Oekolampad</persName> war am 24. November 1531 gestorben.</note> gnuͤgsamlich bewärt unnd bezügt hatt, und es sich an imm selbs klarlich wirt erfinden.</s>
				</p>
				<p>
					<s n="13" xml:lang="de" type="auto"><pb type="edition" next="141"/>Ouch wirt u.f.g. in disem buͤchlin, das garnach vor sibenhundert jaren ein frommer man mit namen <persName>Bertram</persName><note xml:id="fn41" type="footnote" n="41">Andere Schreibweise für Ratramnus. Zur Person und zum Werk dieses Mönchs aus dem 9. Jahrhundert vgl. Jean-Paul <hi>Bouhot,</hi> Ratramne de <placeName>Corbie</placeName>, histoire littéraire et controverses doctrinales, Paris 1976; Klaus <hi>Vielhaber,</hi> in: LThK VIII 1001f; Heinz <hi>Löwe,</hi> in: RGG V 801f.</note> uff ansuͦchen keiser <persName>Karles</persName><note xml:id="fn42" type="footnote" n="42">Gemeint ist <persName>Karl der Kahle</persName>, römischer Kaiser, König des Westfrankenreiches (840-877), der sich von Ratramnus ein Gutachten erbeten hatte zu einem ihm gewidmeten Werk über die Eucharistie.</note>, zu dess zyten sich diser span vom nachtmal ouch zuͦtragen, gemacht hatt, wol sähen, wie warlich der Luter uff uns<note xml:id="fn44" type="footnote" n="44">über uns.</note> rede, das wir söliche meinung nüwlich erdacht oder uß einem finger gsogen habind, und wie war es sye, das syn meynung fünfftzehenhundert jar von der kilchen sye gehalten worden.</s>
					<s n="14" xml:lang="de" type="auto">Dann diser <persName>Bertram</persName> hatt geläbt zuͦ den zyten des keysers <persName>Lotharii</persName><note xml:id="fn45" type="footnote" n="45"><persName>Lothar</persName>, 840-855, römischer Kaiser, ältester Sohn Ludwigs des Frommen.</note>, imm jar, als man gzelt hatt achthundert und viertzig jar, weliches sich yetz fast loufft uff die sibenhundert jar.</s>
					<s n="15" xml:lang="de" type="auto">Deßhalb wir nit mögend verdacht noch beschuldiget werden, als wäre sin buͦch von uns erdacht.</s>
					<s n="16" xml:lang="de" type="auto">Zu <placeName>Köln</placeName> ist es funden unnd gedruckt im 31. jar durch <persName>Johannsen Prael</persName><note xml:id="fn47" type="footnote" n="47"><persName>Johannes Prael</persName>, 1530-1538 Buchdrucker in <placeName>Köln</placeName> <hi>(s. Benzing,</hi> Buchdrucker 225). Bei ihm wurde 1531 das Werk «De corpore et sanguine Domini» von Ratramnus gedruckt. Vgl. dazu Hermann <hi>Schüling,</hi> Die Drucke der <placeName>Kölner</placeName> Offizin von <persName>Johannes Prael</persName> (1530-1537), <placeName>Köln</placeName> 1963, S. 15f; <hi>Grimm,</hi> Buchführer 1535.</note>, von unserem diener einem<note xml:id="fn48" type="footnote" n="48"><persName ref="p6796">Leo Jud</persName>, s. oben Anm. 39.</note> u.f.g. zuͦ gefallen vertütscht.</s>
					<s n="17" xml:lang="de" type="auto">Vor viertzig jaren ist <persName>Bertram</persName> von dem hochgelerten <persName>Johanne Tritemio</persName>, abbt zuͦ Spanheim, under die fürnemen gelerten männer ge-<pb type="scan" next="||A4r."/>zelt und sin leben beschriben worden<note xml:id="fn50" type="footnote" n="50"><persName>Trithemius</persName> behandelt Leben und Werk des Ratramnus im «Catalogus scriptorum ecclesiasticorum sive illustrium virorum», 1531, f. LVII r.; der Catalogus ist eine posthume Neuauflage des 1492 veröffentlichten «Liber de scriptoribus ecclesiasticis».</note>, also das man nit findt, das sin leer und meynung vom sacrament yena sye vonn der kilchen weder verworffen noch für kätzerisch verdampt, sunder vil mer vom keyser <persName>Karle</persName><note xml:id="fn52" type="footnote" n="52"><persName>Karl der Kahle</persName>, s. oben Anm. 42.</note> angenommen und gelobt worden.</s>
				</p>
				<p>
					<s n="18" xml:lang="de" type="auto"><pb type="edition" next="142"/>Uss wölichem u.f.g. erleernet und ougenschynlich sicht, das Luters meinung niena so lange zyt, wie er fürgibt und ruͤmpt, geweret hatt, ouch unsere warhaffte leer nie von der kilchen verworffen ist.</s>
					<s n="19" xml:lang="de" type="auto">Das widerspil aber findt sich gar klarlich, das von der zyt Jesu Christi und siner apostlen vil hundert jar das nachtmal Christi von allen glöubigen, wie wir leerend, gehalten worden ist; und so offt dise ungegründte meinung uff die ban ye kommen, so offt sind allweg fromme geleerte gotsförchtige männer gsin, die iro widerstrebt habend.</s>
					<s n="20" xml:lang="de" type="auto">Und mag Luter nit einen einigen bewärten leerer anzeigen, der siner meynung gsin sye, biß uff <persName>Innocentium</persName> den bapst, den dritten des namens<note xml:id="fn58" type="footnote" n="58"><persName>Innozenz III.</persName>, 1198-1216.</note>, der von der schuͦl zuͦ Pariß sölichen artickel gesogen, imm concilio <placeName>Lateranensi</placeName> bestätet hatt<note xml:id="fn60" type="footnote" n="60">Das 4. Laterankonzil von 1215 bestätigte die Lehre der Transsubstantiation und der Realpräsenz ausdrücklich, Denz. 802.</note>.</s>
					<s n="21" xml:lang="de" type="auto">Dann er was ouch magister noster, dannenhar er siner schuͦl<note xml:id="fn62" type="footnote" n="62">die <placeName>Pariser</placeName> Hochschule, an der <persName>Innozenz III.</persName> studiert hatte, s. Friedrich <hi>Kempf,</hi> in: LThK V 687.</note> ze gefallen, söliche falsche irrige unnd schädliche meinung der kilchen für einen artickel des gloubens<note xml:id="fn63" type="footnote" n="63">Das Dogma der Realpräsenz, vgl. dazu Burkhard <hi>Neunheuser,</hi> in: LThK X 311-314.</note> uffgetrochen und dem römischen stuͦl vil rychtag domit angerichtet hatt; dem doch aller künigen und fürsten rychtumb nit gnug<pb type="scan" next="||A4v."/> warend.</s>
					<s n="22" xml:lang="de" type="auto">Es hat ouch Luter selbs nit einmal<note xml:id="fn66" type="footnote" n="66">mehr als einmal, öfters.</note> geschriben, diser artickel sye das buwfellig und krafftloß fundament des bapstthuͦmbs, das von not wegen fallen muͤsse, so es weder uff Christum den waren grundstein, noch uff sin leer gegründt ist.</s>
					<s n="23" xml:lang="de" type="auto">Und ist warlich spötlich, ouch höchlich ze erbarmen, das Luter, ein sölicher geleerter man, ein sölich groß unnd schwär houptwee<note xml:id="fn70" type="footnote" n="70">Krankheit des Kopfes.</note> überkommen hatt, das er sprechen gethar, wenn er glych nüt umb syn meinung hätte<note xml:id="fn72" type="footnote" n="72">wenn er nichts hätte, um seine Meinung zu begründen.</note>, wär im gnuͦg<note xml:id="fn73" type="footnote" n="73">würde ihm das (als Argument) genügen.</note>, das es die kilchen so lange zyt gehalten hatt<note xml:id="fn74" type="footnote" n="74">Siehe <persName>Luthers</persName> «Sendschreiben», <bibl>WA</bibl> <hi>XXX/3</hi> 552,3-15.</note>.</s>
					<s n="24" xml:lang="de" type="auto">Wölche kilchen, o Luter?</s>
					<s n="25" xml:lang="de" type="auto">Die kilchen Christi?</s>
					<s n="26" xml:lang="de" type="auto">Nein nein, das wirt sich mit warheyt nimmermee finden.</s>
					<s n="27" xml:lang="de" type="auto">Des bapsts kilchen?</s>
					<s n="28" xml:lang="de" type="auto">Die gadt unns nüt an, o Luter.</s>
					<s n="29" xml:lang="de" type="auto">Sähend, g. fürst und herr, soll des Luters argument hie gelten von lenge der zyt, so stadt das bapsthuͦmb noch styff, dann sy<note xml:id="fn76" type="footnote" n="76">gemeint die Anhänger des Papsttums, die Katholiken.</note> immerdar uff die kilchen und länge der zyt bochend.</s>
					<s n="30" xml:lang="de" type="auto">Denn aber wurde alle leer des Luters zboden gstossen, dann er ye anders<pb type="edition" next="143"/> leert, dann es die römische kilchen so lange jar gehalten hatt.</s>
					<s n="31" xml:lang="de" type="auto">Wo bringt der zanck einen menschen hin?</s>
					<s n="32" xml:lang="de" type="auto">Luter solt ermässen, das sich die kilch uff gottes wort gründet, nit uff lenge der zyt.</s>
				</p>
				<p>
					<s n="33" xml:lang="de" type="auto">Und ob er glych vermeint, hälle<note xml:id="fn78" type="footnote" n="78">klare, reine.</note>, dürre und ungezwyflete wort zehaben, so muͤßt er die selben ouch nach der meinung des geysts, nach art des gloubens und verstand der gschrifft ußlegen und verstan; sunst hätte der bapst<pb type="scan" next="||A5r."/> ouch hälle wort sines irsals, namlich: «uff disen felsen wil ich min kilchen buwen» [Mt 16,18].</s>
					<s n="34" xml:lang="de" type="auto">Aber so er dise hälle wort der gschrifft gemäß nit ußleyt und verstadt, wirt erfunden ungetrüwlich mit gottes wort handlen<note xml:id="fn81" type="footnote" n="81">erweist er sich als einer, der ungetreu mit Gottes Wort umgeht.</note>; wöliches dem Luter ouch gschicht in den hällen worten Christi («das ist min lyb, der für üch gegeben wirt» [Lk 22,19]), wöliche er wider den sinn des geists, wider die art des gloubens, wider die gschrifft ußleyt und verstadt.</s>
					<s n="35" xml:lang="de" type="auto">Warend das nitt ouch klare hälle wort, do Christus sprach: «Es sye dann, das ir min fleisch essen und min bluͦt trincken, werdend ir kein leben in üch haben» [Joh 6,53].</s>
					<s n="36" xml:lang="de" type="auto">Noch verstuͤndends etlich letz und wurdend vom herren gestrafft.</s>
					<s n="37" xml:lang="de" type="auto">Also do Christus sprach: «Lösend uff disen tempel, inn dryen tagen wird ich in wider uffbuwen» [Joh 2,19].</s>
					<s n="38" xml:lang="de" type="auto">Diß warend ja hälle wort, aber sy wurdend im zuͦr kuntschafft wider syn läben uffgerupfft und fürgeworffen.</s>
					<s n="39" xml:lang="de" type="auto">Ob den worten des herren («das ist min lyb» [Mt 26,26]) sind wir nit uneinß, wir verstond aber die wort Christi geistlich und wie dem glouben gemäß, nit lyblich wie der Luter, dann Christus selbs redt, sine wort sigend geyst und läben<note xml:id="fn85" type="footnote" n="85">Vgl. Joh 6,63.</note>.</s>
					<s n="40" xml:lang="de" type="auto">Wiewol Luter grosse arbeit hat u.f.g. zebereden, das sechst capitel Johannis ghöre nit ins nachtmal<note xml:id="fn86" type="footnote" n="86">Siehe <persName>Luthers</persName> «Sendschreiben», <bibl>WA</bibl> XXX/3 547,17-548,36.</note>, des wir uns hie yetzmal nit beladen, aber was die alten leeren schrybend, lyt am tag und ist wider den Luter.</s>
					<s n="41" xml:lang="de" type="auto">Ouch sind wir nit so geschickt, nit so geystrych, das wir von geistli-<pb type="scan" next="||A5v."/>chem essen reden könnind noch mögind, als Luter unns bezycht.</s>
					<s n="42" xml:lang="de" type="auto">Aber alle schmach unnd schand, die er uns zuͦleyt, wöllend wir gern tragen umb der warheyt willen und umb des willen, der für uns ouch geschmächt ist, werdend umb siner bitteren und gifftigen worten willen nit ein har breyt von der gfaßten und bekanten warheyt yena wychen noch abtretten, ob glych Luter noch so vil pluderet, wöliches er uns ufftricht, unnd ers aber warlich thuͦt.</s>
					<s n="43" xml:lang="de" type="auto">Dann was ist sin red imm sendbrieff an u.f.g. anders, dann ein hochmuͤtig stoltz, verachtlich, frävel, unnütz, eytel unnd ungegründt gschwätz und pluderen?</s>
					<s n="44" xml:lang="de" type="auto">Wir aber, die uff die warheyt gottes gegründt sind, lassend uns mit pluderen nit abtryben<note xml:id="fn91" type="footnote" n="91">von der Wahrheit abtreiben; von unserer Auffassung abbringen.</note>, sonder man muͦß gschrifft und warheyt bringen.</s>
					<s n="45" xml:lang="de" type="auto">Darumb lassend wirs alles fallen<note xml:id="fn92" type="footnote" n="92">lassen alles unberücksichtigt.</note> und verantwurtend allein das, das wir keyne kätzer noch rottengeister sind, dann wir noch nie mit gschrifft überwunden, noch des irrsals in einicherley<note xml:id="fn93" type="footnote" n="93">in irgendeiner Weise.</note> bewyßt<note xml:id="fn94" type="footnote" n="94">es konnte uns nie nachgewiesen werden.</note> und überzügt<note xml:id="fn95" type="footnote" n="95">(durch Zeugen oder Zeugnis) überwiesen.</note> sind worden.</s>
					<s n="46" xml:lang="de" type="auto">Wir erbietend uns ouch noch hütbytag,<pb type="edition" next="144"/> wär uns mit gschrifft und göttlicher warheyt bessers möge berichten, wöllend wir wychen<note xml:id="fn97" type="footnote" n="97">dann wollen wir von unserer Meinung abrücken.</note>, das aber biß har nie geschähen.</s>
					<s n="47" xml:lang="de" type="auto">Aber Luter wil nit mitt gschrifft wider uns fechten, sunder mit dem schwerdt, ruͦfft und schrygt keyser, fürsten, herren und stett an, das man uns durchächte, vertrybe und tödte; ob das gött-<pb type="scan" next="||A6r."/>lichem geyst gemäß sye, laß ich alle glöubigen urteylen.</s>
				</p>
				<p>
					<s n="48" xml:lang="de" type="auto">Dwyl wir dann mitt der heiligen kilchen sind und mit der warheyt und mit dem warhafften verstand göttlicher gschrifft übereinstimmend, von keinem nie<note xml:id="fn98" type="footnote" n="98">niemandem je.</note> mit göttlicher geschrifft des irrsals bezigen und widerwisen, wie könnend dann wir rottengeister oder kätzer verurteylet werden?</s>
					<s n="49" xml:lang="de" type="auto">Warlich, durchlüchtiger fürst und herr, Luter brucht mit uns so gar kein christliche liebe noch erbermd, das wir ouch by unseren fyenden mee erbermbd und mitlyden findend.</s>
					<s n="50" xml:lang="de" type="auto">Ists aber nit ein grusam ding, so vil kilchen, in denen vil tusend frommer glöubiger menschen sind, dem tüfel geben und verschetzen?</s>
					<s n="51" xml:lang="de" type="auto"><placeName>Ulm</placeName>, <placeName>Memmingen</placeName>, Eßlingen, <placeName>Augspurg</placeName>, <placeName>Costentz</placeName>, <placeName>Lindouw</placeName>, Zürich, <placeName>Basel</placeName>, <placeName>Bern</placeName>, Glariß, <placeName>Soloturn</placeName>, <placeName>Schaffhusen</placeName>, <placeName>Appenzell</placeName>, Mülhusen, <placeName>Biel</placeName>, all dry pünd<note xml:id="fn102" type="footnote" n="102">Die drei Bünde (Grauer oder Oberer Bund, Gotteshausbund und Zehngerichtebund), die dem heutigen Kanton <placeName>Graubünden</placeName> entsprechen, s. <bibl>HBLS</bibl> III 639.</note>, <placeName>Sant Gallen</placeName>, das Ryntal<note xml:id="fn103" type="footnote" n="103">Die eidgenössische Landvogtei im <placeName>St. Galler Rheintal</placeName>, s. <bibl>HBLS</bibl> V 612f.</note>, das Turgöuw, Straßburg und andere vil stett, land, fürstenthuͦmb, die in disem artickel dem Luter nit anhängig, die alle ja also verschetzen und hochmuͤtigklich verwerffen und dem tüfel geben, wil sich christenlichem geist nit zuͦziehen.</s>
					<s n="52" xml:lang="de" type="auto">Und ob wir glych in üsseren dingen zwyspaltig werind und irrtind, muͤßte man darumb glych die schwachen bruͤder also dem tüfel geben?</s>
					<s n="53" xml:lang="de" type="auto">Wöliches evangelium leert doch das?</s>
					<s n="54" xml:lang="de" type="auto">Wo hat man ye söliches von uns gegem Luter und<pb type="scan" next="||A6v."/> sinen anhängern vernommen?</s>
					<s n="55" xml:lang="de" type="auto">Wiewol wir unsere meinung uß gottes wort, mit starcken gründen der gschrifft, offt wider in erhalten habend und noch, wo es not ist, erhalten wöllend.</s>
					<s n="56" xml:lang="de" type="auto">Wir mögend ouch sin meinung der geschrifft ungemäß, gnuͤgsam anzeigen, ja das sy wider die art des gloubens ist, ein uffheben unnd entlösung des gantzen lydens und opffers Christi am crütz gethan.</s>
					<s n="57" xml:lang="de" type="auto">Noch habend wir in und die im anhängig weder mit worten noch hertzen nie gekätzert, nie dem tüfel geben, nie heissen verjagen noch tödten.</s>
					<s n="58" xml:lang="de" type="auto">So die apostel zuͦ Hierusalem radt hattend der beschnydung halb<note xml:id="fn109" type="footnote" n="109">Vgl. Apg 15,1-21.</note>, gab Petrus ein radt, der näher sich zuͦ christlicher fryheyt und warheyt zoch<note xml:id="fn110" type="footnote" n="110">bezog, dazu paßte.</note> weder der radt Jacobi, noch läsend wir nit, das Petrus darumb Jacobum verschupfft oder so gar schmächlich verachtet habe.</s>
					<s n="59" xml:lang="de" type="auto">Paulus, der volkomner<note xml:id="fn112" type="footnote" n="112">als der Vollkommenere.</note>, verachtet nit den radt Jacobi, der aber den ceremonien etwas zuͦgab, laßt sich beschären und richtet die glübt uß, damit die liebe nit zerrüttet werde.</s>
					<s n="60" xml:lang="de" type="auto">Unnd diser volkommen man ward alles allen menschen<note xml:id="fn115" type="footnote" n="115">Vgl. 1 Kor 9,22. [18,18. 21,24].</note> umm Christus willen.</s>
					<s n="61" xml:lang="de" type="auto">Mögend dann wir umb christenlicher liebe willen, umb fridens und eintrechtigkeit willen nitt geduldet werden, so wir doch mit gschrifft nie berichtet noch überwunden sind?</s>
				</p>
				<p>
					<s n="62" xml:lang="de" type="auto"><pb type="edition" next="145"/>Wie ist aber der tüfel unser meister, so wir uns allein uff gottes wort buwend?</s>
					<s n="63" xml:lang="de" type="auto">Wir be-<pb type="scan" next="||A7r."/>sorgend warlich, der Luter houwe zuͦ wyt über die schnuͦr christenlicher bscheidenheit, er solt billich des spruchs Pauli gedencken: «Wer stand, der luͦg, das er nit falle» [1 Kor 10,2], und wüssenn, das hochfart dem herren, deß diener wir sind, seer mißfalt.</s>
					<s n="64" xml:lang="de" type="auto">Mag doch Luter (dann er ouch ein mensch und menschlichen anfechtungen nit gar on<note xml:id="fn119" type="footnote" n="119">von menschlichen Anfechtungen nicht völlig frei.</note>) ouch fallen und irren.</s>
					<s n="65" xml:lang="de" type="auto">Hat in dann gott anfänklich zuͦ sinem werckzüg gebrucht (das wir ouch bekennend<note xml:id="fn120" type="footnote" n="120">Bullinger anerkannte stets <persName>Luthers</persName> Verdienste um die kirchliche Erneuerung, s. Ulrich <hi>Gäbler,</hi> Der junge Bullinger und <persName>Luther</persName>, in: Lutherjahrbuch, 42, 1975, S. 138.</note>), solt er dest mee demuͤtig syn und danckbar, solt darumb uns nit so gar stoltz unnd hochprachtlich verschupffen.</s>
					<s n="66" xml:lang="de" type="auto">Dann wenn man vons tüfels schuͦl solte reden, bsorg ich, er wurde in siner bekantnus<note xml:id="fn122" type="footnote" n="122">Wahrscheinlich <persName>Luthers</persName> Schrift «Vom Abendmahl Christi, Bekenntnis», 1528 (<bibl>WA</bibl> XXVI 241-509).</note> ouch etwo ein stuck daruß genommen haben; dann alle frommen wol wissend, was es für ein buͦch ist, wie es der warheit und glouben zuͦstimpt<note xml:id="fn123" type="footnote" n="123">mit der Wahrheit und dem Glauben übereinstimmt.</note>.</s>
					<s n="67" xml:lang="de" type="auto">Wir lassends aber hie von züchten<note xml:id="fn124" type="footnote" n="124">Anstand, Rücksicht.</note> wägen blyben mit sampt anderm hitzigem, zornwuͤtigem schryben, so er imm sändbrieff trybt: als so er den frommen Carlostad so gar verachtet, das er im ouch sin hertz und gwissen urteilet<note xml:id="fn125" type="footnote" n="125">Siehe <persName>Luthers</persName> «Sendschreiben», <bibl>WA</bibl> <hi>XXX/3</hi> 550,17-20, wo <persName>Luther</persName> <persName>Karlstadt</persName> mit Kain vergleicht.</note>.</s>
					<s n="68" xml:lang="de" type="auto">Item das er den thüren und frommen man <persName>Ulrichen Zwinglin</persName>, nach sinem tod, mit so lästerlichen worten antastet<note xml:id="fn126" type="footnote" n="126">Ebenda, S. 550,20-24 wird der Tod <persName>Zwinglis</persName> und die Niederlage der Zürcher bei <placeName>Kappel</placeName> als Gottesgericht gewertet.</note>, das doch hyn heyden nit gebrucht und schantlich gehalten wirt.</s>
					<s n="69" xml:lang="de" type="auto">Wir erkennend Andream Carlostad für einen frommen biderben man, der weder siner leer noch läbens halb sträfflich by uns wont.</s>
					<s n="70" xml:lang="de" type="auto">Wir versähend uns ouch (so vil wir<pb type="scan" next="||A7v."/> usserlich urteylen mögend), sin hertz und gwissen sye frölich<note xml:id="fn129" type="footnote" n="129">ruhig, unbeschwert.</note> in gott.</s>
					<s n="71" xml:lang="de" type="auto">Den <persName>Zwinglin</persName> haltend wir für einen frommen thüren leerer der warheyt, beruͤmend unns sines namens nitt, den man uns zuͦ schmach ufftricht, dann wir uns niemants ruͤmend dann Christi.</s>
					<s n="72" xml:lang="de" type="auto">Wir erkennend in für einen wärchzüg gottes, durch den uns gott siner warheyt berichtet hatt; inn sinem läben hatt er grosse sorg, muͤhe und arbeyt gehebt, wie er die warheyt und eer gottes pflantzte, wie er die nidergfalne<note xml:id="fn132" type="footnote" n="132">die darniederliegende.</note> gerächtigkeit und fromkeit, die inn einer Eydgnoschafft ze grund gangen, wider uffrichtete, umb des willen hatt er alles mögen lyden unnd thuͦn.</s>
					<s n="73" xml:lang="de" type="auto">Und domit er sölichs volfuͤrte, ist er gstorben, und hat sin bluͦt umb keiner mißthat willen vergossen, sunder das er gottes eer und gmeyne gerächtigkeit möchte wider uffrichten; des sind zügen alle frommen inn der gantzen Eydgnoschafft.</s>
					<s n="74" xml:lang="de" type="auto">Warumb woltend dann wir in nit mögen einen marterer, das ist einen zügen der warheyt nennen, so er die warheyt biß inn tod bekennt und verjähen hatt, ja umb der warheyt und gerächtigkeit willen erschlagen ist?</s>
				</p>
				<p>
					<s n="75" xml:lang="de" type="auto"><pb type="edition" next="146"/>Das aber die bäpstischen uns angesiget und die unseren erschlagen habend, nimpt Luter zum argument und bewärung, das unser gloub nit gerächt sye<note xml:id="fn138" type="footnote" n="138">Vgl. <bibl>WA</bibl> XXX/3 550,25-30.</note>.</s>
					<s n="76" xml:lang="de" type="auto">Wie aber diß sin argument in der gschrifft grund habe, gib ich allen rächtverstendigen ze urteilen.</s>
					<s n="77" xml:lang="de" type="auto">Was Josias<pb type="scan" next="||A8r."/> gloub darumb ungerächt, das er imm krieg umkam<note xml:id="fn139" type="footnote" n="139">Vgl. 2 Chr 35,20-24.</note>?</s>
					<s n="78" xml:lang="de" type="auto">Hatt der türck darumb den rächten glouben, das er vil christen erwürgt und inen ansiget?</s>
					<s n="79" xml:lang="de" type="auto">Hatt Nabuchodonosor den rächten glouben, darumb das er die juden gfangen hinfuͤrt<note xml:id="fn140" type="footnote" n="140">Vgl. 2 Kön 25.</note>?</s>
					<s n="80" xml:lang="de" type="auto">Ach wie ist uns doch der man so gar verwächßlet?</s>
					<s n="81" xml:lang="de" type="auto">Wir bekennend zwar, das wir billich von unser sünd wägen gstrafft sind und von des gloubens wägen, nitt das er ungerächt sye, sunder das wir im nit gmäß geläbt.</s>
					<s n="82" xml:lang="de" type="auto">Und wiewol söliche straff groß, ist sie doch minder dann unser mißthat erforderet; und ist ouch nit so groß, dann das wir die väterlichen ruͦten und hand gottes, ja sin väterliche trüw gegen uns noch erkennend, und inn siner leer und gnaden mee dann vor ye zuͦnemend und bevestnet sind.</s>
					<s n="83" xml:lang="de" type="auto">Es soll unns ouch sölicher fal von unserem herren und gott, dem wir noch styff anhangend, keins wägs abfällig machen, so wyt fälts<note xml:id="fn144" type="footnote" n="144">fehlt es (gemeint an Richtigkeit).</note>, das Luters prophetzy und zeychendüten<note xml:id="fn145" type="footnote" n="145">Vgl. <bibl>WA</bibl> <hi>XXX/3</hi> 551,33f.</note> waar sye.</s>
					<s n="84" xml:lang="de" type="auto">Wir suͦchend aber nit unser eer, wöllend ouch uns hiemit nüt ruͤmen; das wir sind, sind wir uß gottes gnaden.</s>
					<s n="85" xml:lang="de" type="auto">Begerend ouch hiemit dem Luter sin eer und namen keins wägs zeschmeleren noch zeverkleyneren, verachtend im sin leer nit, haltend in für einen thüren diener gottes, erkennend, daß gott vil unnd grossen nutz durch in inn aller wält geschafft hatt.</s>
					<s n="86" xml:lang="de" type="auto">Das wöllend aber wir in ermant haben, das er gedencke, das er ouch<pb type="scan" next="||A8v."/> ein mensch sye, und das es nit alles geist sye, das er schrybt, redt und handlet; das er ouch irren möge, das er sine armen mitarbeiter imm wärck gottes (uns) nitt so gar verachte.</s>
					<s n="87" xml:lang="de" type="auto">Dann ouch Petrus nach dem empfangnen geist geirret und von Paulo straff geduldet hatt<note xml:id="fn147" type="footnote" n="147">Vgl. Gal 2,11-21.</note>.</s>
					<s n="88" xml:lang="de" type="auto">Wir sollend ye fleisch nit für geist verkouffen.</s>
					<s n="89" xml:lang="de" type="auto">Saul was von gott erwelt, irret ouch in vil dingen.</s>
					<s n="90" xml:lang="de" type="auto">Des glychen David, ein mensch nach gottes willen, wie kan der sinen eebruch under dem geist verkauffen?</s>
					<s n="91" xml:lang="de" type="auto">Es hatt doch Moses der getrüw diener gefält und gestruchlet.</s>
					<s n="92" xml:lang="de" type="auto">Darumb bitten wir den Luter, er wölle uns für bruͤder erkennen, sich nit von uns abtrennen, uns nit verschupffen, wir erbietend uns alles fridens und liebe gegen im, allein er tringe uns nit von erkannter warheit.</s>
				</p>
				<p>
					<s n="93" xml:lang="de" type="auto">Und dwyl aber Luter uns, den übelthäteren, die umb ir mißthat hinuß an die richtstat gefuͤrt werdend, verglychet<note xml:id="fn150" type="footnote" n="150">Bezieht sich wahrscheinlich auf <persName>Luthers</persName> Äußerung: «... denn wir auch die ubeltheter, so durch offentlich gericht gestrafft odder abgethan werden ...» (<bibl>WA</bibl> XXX/3 551,2f).</note>, ist unser demuͤtig bitt an u.f.g., ouch an alle frommen fürsten und herren, stett und alle ständ des heiligen römischen rychs, man wolle nitt glych uffs Luters schryben einen biderben man mit wyb und kind ins ellend tryben<note xml:id="fn152" type="footnote" n="152">Vgl. <persName>Luthers</persName> Ratschlag an Albrecht, die Reformierten des Landes zu verweisen (<bibl>WA</bibl> XXX/3 552,32-553,3).</note>, der nit glich kan glouben, was der Luter gloubt.</s>
					<s n="94" xml:lang="de" type="auto">Oder wo habend wir deß yena byspil in der leer Christi und der apostelen?</s>
					<s n="95" xml:lang="de" type="auto">U.f.g. wölle vil<pb type="edition" next="147"/> styffer sin, dann das sy sich ab einer sölichen gschrifft<note xml:id="fn153" type="footnote" n="153"><persName>Luthers</persName> Sendschreiben.</note><pb type="scan" next="||B1r."/> eines menschen lasse wider fromm unschuldig lüt verwilden<note xml:id="fn154" type="footnote" n="154">wild machen, zornig machen.</note>.</s>
					<s n="96" xml:lang="de" type="auto">Nun vermeynend wir ye ouch christen sin, ob wir glych in disem artickel und mit den bilden dem Luter nit könnend zuͦfallen.</s>
					<s n="97" xml:lang="de" type="auto">Die liebe mit dem glouben der worten gottes ist uns der thürest schatz.</s>
					<s n="98" xml:lang="de" type="auto">Den glouben der gschrifft haltend wir thür und hoch, forschend im täglich flyssig nach, bittend gott das er uns die gschrifft ufschliesse<note xml:id="fn157" type="footnote" n="157">verständlich mache.</note>.</s>
					<s n="99" xml:lang="de" type="auto">Wo wirs ergryffend, sagend wir im danck und lassend uns davon nit abtryben, wir wöllends ouch weder gemeert noch gemindert haben.</s>
					<s n="100" xml:lang="de" type="auto">Der heiligen vätteren gschrifft nemmend wir mit aller zucht und eererbieten an, verglychend sy flyssig mit der gschrifft und haltend sy inn denen eeren, inn denen sy begerend gehalten werden; was die gschrifft nit verwirfft, verwärffend wir ouch nit; wir bietend allen menschen liebe an, und nemmend sy ouch an von anderen.</s>
					<s n="101" xml:lang="de" type="auto">Und so glych<note xml:id="fn159" type="footnote" n="159">wenn gleichwohl.</note> etlich irrend, verwärffend wir sy darumb nit glych, sind alle zyt bereitet, mit senfftmuͤtigkeit bscheid<note xml:id="fn160" type="footnote" n="160">Auskunft, Belehrung.</note> der leer zenemmen und zegäben.</s>
					<s n="102" xml:lang="de" type="auto">Wir sprächend nit, das es schlächt brot und wyn sye, redend ouch nit verachtlich darvon, sunder nennends mit Paulo ein brott des herren, ein brot der dancksagung, nennends den lyb und bluͦt Christi mit Christo.</s>
					<s n="103" xml:lang="de" type="auto">Aber die zuͦgethanen wort vom Luter und anderen, uß wölichen zangk und strit gefaßt<note xml:id="fn162" type="footnote" n="162">entstehen könnte.</note> mögend werden, vermeinend wir unnötig, ergerlich unnd<pb type="scan" next="||B1v."/> gfarlich sin.</s>
					<s n="104" xml:lang="de" type="auto">Wir bekennend ouch und gloubend, das der lychnam Christi, der für uns in tod gegeben, unnd sin bluͦt, das zuͦ abwäschung unserer sünnd am crütz vergossen ist, warlich imm nachtmal zegegen sye unnd vonn den glöubigen genossen werde; aber der gstalt wie es dem glouben und gschrifft gemäß ist; wie es von den glöubigen verstanden und genossen mag werden, und so vil es ein spyß der seelen syn mag.</s>
					<s n="105" xml:lang="de" type="auto">Wir begärend offenlich und klarlich vor unseren kilchen von disem handel zereden unnd der maß, das uns die kilch verstande.</s>
					<s n="106" xml:lang="de" type="auto">Wir gand mit warheyt umb und begerend nieman zebetriegen, nieman zeverfuͤren, darumb schücht unns ab dem liecht gar nüt.</s>
					<s n="107" xml:lang="de" type="auto">Diß sye, hochgeborner fürst, uf des Luters anklag unser kurtze antwurt an u.f.g. und alle glöubigen, die wir umb gottes willen bittend, in disem handel nit zegahen.</s>
					<s n="108" xml:lang="de" type="auto">Volge man dem rat Gamalielis<note xml:id="fn167" type="footnote" n="167">Vgl. Apg 5,38f.</note>, ist unser sach nit uß gott, so mag sy nit bstan; ist sy uß gott (deß wir nit zwyfel tragend), mag sy nieman ußrüten noch temmen.</s>
					<s n="109" xml:lang="de" type="auto">Was wil man sich dann eintwäders vergäbens bemuͤgen<note xml:id="fn169" type="footnote" n="169">bemühen, anstrengen.</note>, oder wider gott verhouwen?</s>
				</p>
				<p>
					<s n="110" xml:lang="de" type="auto">Des <persName>Bertrams</persName> buͤchlin<note xml:id="fn171" type="footnote" n="171">Siehe oben Anm. 43.</note>, so wir u.f.g. zuͦschrybend, ist von uns nit ußgangen, das wir ütz unserer meinung zebevesten<note xml:id="fn174" type="footnote" n="174">zu befestigen, zu untermauern.</note> darmit wöllend ynfuͤren, sonder darumb,<pb type="edition" next="148"/> das u.f.g. und alle menschen sehind, das vor zyten unser mei-<pb type="scan" next="||B2r."/>nung von den frommen leereren ouch gehalten ist.</s>
					<s n="111" xml:lang="de" type="auto">Es wölle sich ouch nieman ab etlichen worten, die von etlichen leerern in disem buͤchlin gebrucht werdend, ergern, als consecrieren, opfferen, altar, wasser in wyn thuͦn etc.</s>
					<s n="112" xml:lang="de" type="auto">Dann sy uf ir zyt<note xml:id="fn175" type="footnote" n="175">zu ihrer Zeit.</note> doch in guͦtem verstand also zereden gepflegt habend, vil mee sähe man uf den zwäck, daruff der fromm <persName>Bertram</persName> yemerdar tringt: namlich, das der lyb und das bluͦt Christi, das am crütz für uns geopffert ist, nit lyblich wäsenlich da sye, sonder allein imm glouben, in der gedächtnuß, <foreign xml:lang="la">in mysterio et sacramento.</foreign></s>
					<s n="113" xml:lang="de" type="auto">Nit on gefärd<note xml:id="fn176" type="footnote" n="176">ungefähr, zufällig.</note>, sunder uß göttlicher fürsichtigkeit ist diß buͤchlin yetz zuͦ unseren zyten herfür kommen<note xml:id="fn177" type="footnote" n="177">entdeckt worden, bekannt geworden.</note>; dann wie es vormals keiser <persName>Karle</persName> zuͦ geschriben ist, also verhoffend wir, keyserliche maiestat<note xml:id="fn178" type="footnote" n="178"><persName>Kaiser Karl V.</persName> Offenbar zielte diese Übersetzung der Ratramnusschrift auch auf den Kaiser.</note> werde sölichs buͤchly nit verachten, sunder, dwyl der namm mit einstimpt<note xml:id="fn179" type="footnote" n="179">weil der Name übereinstimmt.</note>, flyssig läsen und sich der meynung ouch halten.</s>
				</p>
				<p>
					<s n="114" xml:lang="de" type="auto">Wir bittend, u.f.g. wölle uns armen unwirdigen unser schryben nit verargen, sonder es der meinung, wie es geschähen, von uns empfahen und zuͦ guͦt halten.</s>
				</p>
				<p>
					<s n="115" xml:lang="de" type="auto">Geben uf den sibentzehenden tag brachmonadts.</s>
				</p>
				<p>
					<s n="116" xml:lang="de" type="auto">U.f.g. willige diener des worts zuͦ Zürich.</s>
				</p>
			</div>
		</body>
	</text>
</TEI>
