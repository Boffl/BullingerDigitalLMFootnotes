<TEI xmlns="http://www.tei-c.org/ns/1.0" xml:id="file12728" type="Brief" source="HBBW" n="2681">
	<teiHeader xml:lang="de">
		<fileDesc>
			<titleStmt>
				<title subtype="file">Christian Hochholzer / Aarau AN Heinrich Bullinger, 17. November 1546</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratiam et pacem a domino.</s>
					<s n="2" xml:lang="la" type="auto">Cum mihi nulla esset ad te scribendi occasio, domine et pater colende, eam arripui, qua saepe uti soleo, videlicet ut te salutem literis meis rerumque mearum statum tibi pandam.</s>
					<s n="3" xml:lang="la" type="auto">Atque de rebus meis non opus habeo in praesentiarum<note xml:id="fn1" type="footnote" n="1">Zu dieser Wendung s. <ref target="file12659">Nr. 2612</ref>, Anm. 31.</note> multis disserere, cum scias, qualiter se habeant.</s>
					<s n="4" xml:lang="la" type="auto">Novit humanitas tua, quod nuper de admodum parvo et nimium tenui salario sim conquestus,<note xml:id="fn2" type="footnote" n="2">In <persName>Hochholzers</persName> Brief vom 9. Februar 1546 (s. <bibl>HBBW</bibl> XVI 142,26f).</note> ut non possim, quin aere alieno sim premendus.</s>
					<s n="5" xml:lang="la" type="auto">Suadebas tum,<note xml:id="fn3" type="footnote" n="3">In einem nicht erhaltenen Brief.</note> ut m. <persName>Gabrieli</persName><note xml:id="fn4" type="footnote" n="4"><persName>Gabriel Meyer</persName>, Stadtschreiber in <placeName>Aarau</placeName>.</note> rem indicarem.</s>
					<s n="6" xml:lang="la" type="auto">Id sane faciendum iuxta tuum consilium videbatur.</s>
					<s n="7" xml:lang="la" type="auto">Caeterum, cum ingenium hominis considero, video talem esse, ut invitus rem meam ageret.</s>
					<s n="8" xml:lang="la" type="auto">Neminem enim vult offendere, omnibus placere; facile autem plures offendit, qui quicquam vel proprio vel alterius nomine postulat.</s>
					<s n="9" xml:lang="la" type="auto">Contuli itaque negotium cum d. Zendero<note xml:id="fn5" type="footnote" n="5">Pfarrer Johannes Zehnder, bei dem <persName>Hochholzer</persName> als Gehilfe diente.</note>, domino et fratre meo, ne se inscio in hoc negotio quicquam me acturum iudicaret.</s>
					<s n="10" xml:lang="la" type="auto">Sic ergo placuit utrique, ut rem ad senatum, ubi primum commode licuerit, referamus.</s>
					<s n="11" xml:lang="la" type="auto">Experiemur, an aliquod beneficentiae et gratitudinis specimen sint aedituri; sed metuo vel parum vel nihil ipsos esse addituros.</s>
					<s n="12" xml:lang="la" type="auto">Utcunque res cadat, ego domino sperabo.</s>
					<s n="13" xml:lang="la" type="auto">Is me cum meis nutriet.</s>
				</p>
			</div>
			<div xml:id="div2" corresp="regest2">
				<p>
					<s n="14" xml:lang="la" type="auto">Praeterea est, quod a te scire velim.</s>
					<s n="15" xml:lang="la" type="auto">Pro tua humanitate rogo, ne aegre feras.</s>
					<s n="16" xml:lang="la" type="auto">Si quis apud vos (pono casum) ex magistratus ordine nondum ulli matrimonio iunctus, virginem vitiaret, impraegnaret suę fidei sub tutela commissam, quale, queso, facinus iudicaretis?</s>
					<s n="17" xml:lang="la" type="auto">Interim, ubi scortator ille<note xml:id="fn6" type="footnote" n="6">Unbekannt.</note> nequam puellam<note xml:id="fn7" type="footnote" n="7">Unbekannt.</note> verbis et pollicitationibus delusisset, priusquam cognitum esset eam vel vitiatam vel gravidam, aliam duceret uxorem.<note xml:id="fn8" type="footnote" n="8">Unbekannt.</note></s>
					<s n="18" xml:lang="la" type="auto">Quali poena <pb type="edition" next="293"/> puniuntur apud vos?</s>
					<s n="19" xml:lang="de" type="auto">Wie einfalty huͦry<note xml:id="fn9" type="footnote" n="9">einfalty hury: einfache Hurerei.</note> oder auch an eeren und emptern?</s>
					<s n="20" xml:lang="la" type="auto">De hoc non sine causa consulendum te iudicavi.</s>
					<s n="21" xml:lang="la" type="auto">Idipsum enim apud nos contigit.</s>
					<s n="22" xml:lang="la" type="auto">Nos impune dimitti nolumus, nec pro simplici fornicatione iudicamus.</s>
					<s n="23" xml:lang="la" type="auto">Alii, ut sunt vitiis sui patroni, homini illi patrocinantur.</s>
					<s n="24" xml:lang="la" type="auto">Extenuant negotium.</s>
					<s n="25" xml:lang="la" type="auto">Punire gravius nolunt, impune dimittere non audent; itaque negotium differtur.</s>
					<s n="26" xml:lang="la" type="auto">Rogo, tuum mihi reveles iudicium et quid apud vos de tali statueretur.</s>
				</p>
			</div>
			<div xml:id="div3" corresp="regest3">
				<p>
					<s n="27" xml:lang="la" type="auto">De aliis rebus, bellorum tumultibus, iam diu nihil a te vidi.</s>
					<s n="28" xml:lang="la" type="auto">Si quid habes (ut non dubito) et si vacat, rogo scribas aliqua.</s>
					<s n="29" xml:lang="la" type="auto">De imperatore<note xml:id="fn10" type="footnote" n="10"><persName>Karl V.</persName></note> nil certi habemus nec de principibus<note xml:id="fn11" type="footnote" n="11">Die Anführer des Schmalkaldischen Bundes, Landgraf <persName>Philipp von Hessen</persName> und Kurfürst <persName>Johann Friedrich I. von Sachsen</persName>.</note> quicquam.</s>
					<s n="30" xml:lang="la" type="auto">Audio praeterea vestros iam certum exercitum delegisse, quo simul cum Schafhusianis Hegoiam<note xml:id="fn12" type="footnote" n="12"><placeName>Hegau</placeName>.</note> sint vastaturi.</s>
					<s n="31" xml:lang="la" type="auto">Sed vana esse iudicavi.</s>
					<s n="32" xml:lang="la" type="auto">De his, nisi laboriosum tibi esset, certior fieri pervelim.</s>
				</p>
			</div>
			<div xml:id="div4" corresp="regest4">
				<p>
					<s n="33" xml:lang="la" type="auto">Salutant te nostri omnes.</s>
					<s n="34" xml:lang="la" type="auto">Salvam cupio totam domum tuam.</s>
					<s n="35" xml:lang="la" type="auto">D. <persName>Gvalthero</persName> meo nomine salutem dicas, rogo.</s>
					<s n="36" xml:lang="la" type="auto">Vale in domino et me ut hactenus commendatum habe.</s>
					<s n="37" xml:lang="la" type="auto">Aaroviae, 17. novembris 1546.</s>
					<s n="38" xml:lang="la" type="auto">Tuae humanitatis totus <persName ref="p5708">Christianus Hochholzer</persName>.</s>
				</p>
				<p>
					<note type="address">[Adresse auf der Rückseite:]</note>
					<s n="39" xml:lang="la" type="auto">Clarissimo viro d. Heinrycho Bullingero et prudentissimo et fidelissimo Christi ministro in ecclesia Tigurina, domino et patri suo plurimum colendo.</s>
				</p>
			</div>
		</body>
	</text>
</TEI>
