<TEI xmlns="http://www.tei-c.org/ns/1.0" xml:id="file11778" type="Brief" source="HBBW-13" n="1733">
	<teiHeader xml:lang="de">
		<fileDesc>
			<titleStmt>
				<title subtype="file">Heinrich Bullinger / [Zürich] an Ambrosius Blarer (Blaurer), 25. März 1543</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratiam et pacem.</s>
				</p>
				<p>
					<s n="2" xml:lang="la" type="auto">Festinavit nuncius<note xml:id="fn1" type="footnote" n="1">Der Schwiegersohn <persName ref="p8447" cert="high">Werner Steiners</persName>, s. unten Z. 31.</note>, colende mi <persName ref="p8055" cert="high">Ambrosi</persName>, et sero nimis indicata est mihi profectio.</s>
					<s n="3" xml:lang="la" type="auto">Ego quoque multis et prolixis sermonibus ad ecclesiam hisce diebus habitis admodum defatigatus, cum alioqui non robusta valentique sim praeditus valetudine, aegerrime haec scribere potui.</s>
					<s n="4" xml:lang="la" type="auto">Proinde tuam humanitatem oro, ut haec qualiacunque boni consulas.</s>
				</p>
				<p>
					<s n="5" xml:lang="la" type="auto">Amici charissimi d. <persName ref="p1055" cert="high">Martini Frechti</persName> epistolam<note xml:id="fn2" type="footnote" n="2">Vgl. oben <ref target="file11775">Nr. 1730</ref>, 9-14.</note> remitto et ago gratias maximas tuae charitati, quam omnibus numeris erga me absolutissimam esse video, non tantum, quod tam frequenter et familiariter scribis, sed quod omnia tua mihi communicas.</s>
					<s n="6" xml:lang="la" type="auto">Ergo hoc mihi crede, nihil porro tam arcanum me habiturum, quod non sim communicaturus tuae charitati, si vel petas vel alias putaverim e re tua fore, ne id ignores.</s>
					<s n="7" xml:lang="la" type="auto">Efficiam item, ut secretorum sim continentissimus, neque effuciam temere quicquam, quod vel tibi vel amicis possit esse fraudi.</s>
					<s n="8" xml:lang="la" type="auto">Scriberem quaedam de quibusdam eius epistolae capitibus, si otium et temporis brevitas permitteret.</s>
				</p>
				<p>
					<s n="9" xml:lang="la" type="auto">Libellum<note xml:id="fn3" type="footnote" n="3">Gemeint ist die oben <ref target="file11775">Nr. 1730</ref>, Z. 14, von <persName ref="p8055" cert="high">Blarer</persName> erbetene "Confutation und widerlegung der königin Marie gesandten auff des hertzogen von Cleve vermeint defension ...", s.l. 1543 <bibl>(VD 16 N 1571)</bibl>.</note> aeditum pro <persName ref="p18215" cert="high">Maria</persName> regina<note xml:id="fn4" type="footnote" n="4"><persName ref="p18215" cert="high">Maria von Ungarn</persName>, Statthalterin der Niederlande.</note> contra Iuliacensem<note xml:id="fn5" type="footnote" n="5"><persName ref="p18605" cert="high">Herzog Wilhelm von Jülich-Berg-Kleve-Geldern</persName>.</note> de bello illo infelici <placeName ref="l8" cert="high">Brabantico</placeName> ac Iuliacensi in praesenti mittere non licuit; nam legit<pb type="edition" next="113"/> illum nunc consul Habius<note xml:id="fn6" type="footnote" n="6"><persName ref="p1419" cert="high">Johannes Haab</persName>.</note>.</s>
					<s n="10" xml:lang="la" type="auto">Dominum <persName ref="p2816" cert="high">Röystium</persName><note xml:id="fn7" type="footnote" n="7"><persName ref="p2816" cert="high">Diethelm Röist</persName>.</note>, virum sanctissimum et prudentissimum, febris affligit.</s>
					<s n="11" xml:lang="la" type="auto">Tu, quaeso, dominum ora, ut cor urbis nostrae nobis cito restituat.</s>
				</p>
				<p>
					<s n="12" xml:lang="la" type="auto">Libellum <persName ref="p4549" cert="high">Coccii</persName> legi, ac placuit dictio et argumentatio viri et docti et pii, quanquam verba quaedam illi exciderint parum circumspecte collocata, quae haud dubie suggillabit <persName ref="p8441" cert="high">C[aspar] S[chwenckfeldus]</persName>, homo lubricus, dicax et ad calumniandum natus.</s>
					<s n="13" xml:lang="la" type="auto">Me nihil offendunt nec offendent quemquam bonum virum; sed ille revera non est vir bonus; ergo calumniabitur.</s>
					<s n="14" xml:lang="la" type="auto">De iis aliis in literis, si ocium et opportunitas tulerit, scribam.</s>
				</p>
				<p>
					<s n="15" xml:lang="la" type="auto">Qui autem has tibi fert, <placeName ref="l361" cert="high">Nerobergam</placeName><note xml:id="fn9" type="footnote" n="9"><placeName ref="l361" cert="high">Nürnberg</placeName>.</note> per <placeName ref="l513" cert="high">Ulmam</placeName> contendit.</s>
					<s n="16" xml:lang="la" type="auto">Habet negotium, quod ipse tibi exponet.</s>
					<s n="17" xml:lang="la" type="auto">Oro itaque per charitatem et amicitiam nostram, ut illum commendes d. <persName ref="p1055" cert="high">Frechto</persName>, quem meis quoque salutabis, et ut <persName ref="p1055" cert="high">Frechtus</persName> et tu d. <persName ref="p2301" cert="high">Osiandro</persName> eundem commendetis, quo ipse causam eius iuvet.</s>
					<s n="18" xml:lang="de" type="auto">Gener est d. <persName ref="p8447" cert="high">Steineri</persName><note xml:id="fn11" type="footnote" n="11"><persName ref="p8447" cert="high">Werner Steiner</persName>.</note>.</s>
					<s n="19" xml:lang="la" type="auto">Quod si alios habueris <placeName ref="l361" cert="high">Nerobergę</placeName> amicos, quos putas admonendos, oro, hactenus te mihi impendas.</s>
				</p>
				<p>
					<s n="20" xml:lang="la" type="auto">Vale cum omnibus tuis.</s>
					<s n="21" xml:lang="la" type="auto">Ora, quaeso, pro me et nostra ecclesia deum.</s>
					<s n="22" xml:lang="la" type="auto">Die paschae 5. a meridie 1543.</s>
				</p>
				<p>
					<s n="23" xml:lang="la" type="auto">H. Bullingerus tuus.</s>
				</p>
				<p>
					<note type="address">[Adresse auf der Rückseite:]</note>
					<s n="24" xml:lang="la" type="auto">Clarissimo viro d. <persName ref="p8055" cert="high">Ambrosio Blaurero</persName>, amico et fratri incomparabili per omnia suo.</s>
				</p>
			</div>
		</body>
	</text>
</TEI>
