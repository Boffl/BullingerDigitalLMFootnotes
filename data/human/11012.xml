<TEI xmlns="http://www.tei-c.org/ns/1.0" xml:id="file11012" type="Brief" source="HBBW-7" n="970">
	<teiHeader xml:lang="de">
		<fileDesc>
			<titleStmt>
				<title subtype="file">Oswald Myconius (Geißhüsler) / Basel an Heinrich Bullinger, 14. März 1537</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Fratres scripserunt <persName ref="p1753" cert="high">Leoni</persName> adeoque vobis<note xml:id="fn1" type="footnote" n="1">Zum (nicht erhaltenen) Schreiben der Basler Pfarrer an <persName ref="p1753" cert="high">Leo Jud</persName>, worin diese das Bestreben einiger <placeName ref="l41" cert="high">Berner</placeName> Pfarrer kritisiert hatten, Schriften <persName ref="p467" cert="high">Bucers</persName> verbieten zu lassen, s. oben <ref target="file10998">Nr. 956</ref>, 1-13.</note>, <persName ref="p1753" cert="high">Leo</persName> respondet d. <persName ref="p1365" cert="high">Grynaeo</persName><note xml:id="fn2" type="footnote" n="2"><persName ref="p1753" cert="high">Leo Juds</persName> Antwort ist ebenfalls verloren.</note>, non fratribus, quod ęqui bonique consulimus, non quod fratres me excepto literas legerint, sed quod acceperunt <persName ref="p1365" cert="high">Grynęo</persName> responsum ad literas, quas communiter miserimus.</s>
					<s n="3" xml:lang="la" type="auto">Miror ego, numquid vestro consilio tam ferventer scribere sit iussus <persName ref="p1753" cert="high">Leo</persName>.</s>
					<s n="4" xml:lang="la" type="auto">Aeque nos taxat atque <persName ref="p467" cert="high">Bucerum</persName>, qui tamen non, quod ipse dicit, praeripere vobis iudicium volumus de <persName ref="p467" cert="high">Buceri</persName> scriptis; sed ne, si is aberravit, nos propterea negligamus ecclesię statum incolumem, quod fieri videtur, dum illi non satis aequi esse videmini.</s>
					<s n="5" xml:lang="la" type="auto">Adfectu posito, qui et me nonnunquam abripit trahitque adversus <persName ref="p467" cert="high">Bucerum</persName>, non video alias cęculus, ubinam tantum patrarit peccatum, quod non propter labores, propter diligentiam, propter animum erga nos amicum et propter concordiam ecclesiasticam firmam et veram condonandum foret.</s>
					<s n="6" xml:lang="la" type="auto">Per me abundet quisque in sensu suo<note xml:id="fn3" type="footnote" n="3">Vgl. <cit type="bible"><ref>Röm 14, 5</ref></cit>.</note>; nam postquam <persName ref="p1753" cert="high">Leo</persName> scribit: "Feremus <persName ref="p467" cert="high">Bucerum</persName>; tantum non cogite, ut subscribamus, tantum ne tot literis irritetis patientiam nostram" - et nobis tamen nihil tale in mentem venit; nam utrum cogere an fraterne monere voluerimus, literę nostrę satis, puto, testantur.</s>
					<s n="7" xml:lang="la" type="auto">Deinde, quod non sustinet irritari patientiam vestram nostris literis, quos placare, non irritare tentavimus et ob id scribendi munus <persName ref="p1365" cert="high">Grynęo</persName> dederamus, ne ineptus ego peccarem alicubi - postquam ita scribit, inquam, et literas fraternas non aliter accipit et vos in eadem sententia consistitis, equidem a scribendo vel de hac re vel de aliis facile supersederem.</s>
					<s n="8" xml:lang="la" type="auto">Verum adhuc in hoc sum, ut eius literas non putem esse communes; fratres enim, qui vere fratres sunt, non ita decet alloqui fratrum quenquam.</s>
					<s n="9" xml:lang="la" type="auto">Haec tibi uni, tibi inquam uni, quamvis paucula.<pb type="edition" next="102"/></s>
				</p>
				<p>
					<s n="10" xml:lang="la" type="auto">Mitto <persName ref="p1974" cert="high">Lutheri</persName> epistolam ad consulem nostrum<note xml:id="fn4" type="footnote" n="4"><persName ref="p1974" cert="high">Luther</persName> an <persName ref="p8129" cert="high">Jakob Meyer</persName>, 17. Februar 1537 (<bibl>WA</bibl> Briefwechsel VIII 43-45; die Abschrift von Bullingers Hand in Zürich StA, E II 337, 234r.-v., weist kleinere Textabweichungen auf).</note>.</s>
					<s n="11" xml:lang="la" type="auto">Iudicabis.</s>
					<s n="12" xml:lang="la" type="auto">Mihi placet per omnia, et homini fido; praesertim, cum id liceat sine nostro periculo.</s>
					<s n="13" xml:lang="la" type="auto">Si fallet, non nos, sed seipsum fallet.</s>
				</p>
				<p>
					<s n="14" xml:lang="la" type="auto">Vale.</s>
				</p>
				<p>
					<s n="15" xml:lang="la" type="auto">Raptim, <placeName ref="l28" cert="high">Basileae</placeName>, 14. martii anno 37.</s>
				</p>
				<p>
					<s n="16" xml:lang="la" type="auto">Tuus <persName ref="p8418" cert="high">Myconius</persName>.</s>
				</p>
				<p>
					<note type="address">[Adresse auf der Rückseite:]</note>
					<s n="17" xml:lang="la" type="auto">Domino Heinricho Bullingero, episcopo Tigurino vigilantissimo, fratri in domino suo.</s>
				</p>
			</div>
		</body>
	</text>
</TEI>
