<TEI xmlns="http://www.tei-c.org/ns/1.0" xml:id="file11590" type="Brief" source="GR" n="29">
	<teiHeader xml:lang="de">
		<fileDesc>
			<titleStmt>
				<title subtype="file">Johannes Comander / Chur AN Heinrich Bullinger, 19. Juli [1541]</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratiam et vitae innocentiam a Domino.</s>
					<s n="2" xml:lang="la" type="auto">Literas ad te iam pridem dederam, colendissime Bullingere; an redditae sint necne, penitus ignoro.</s>
					<s n="3" xml:lang="la" type="auto">De quodam adulescentulo scripseram, qui per biennium aut plus apud nos <placeName>Curiae</placeName> literis operam navavit, Latinis et Grecis probe iniciatus, cupiens deinceps Tiguri bonis literis incumbere.</s>
					<s n="4" xml:lang="la" type="auto">Filius est evangelistae in comitatu Werdenbergensi, ditionis Glareanae, viri honesti et probi et de evangelio optime meriti, qui et Zvinglii nostri piae memoriae conterraneus et coaetaneus fuit.</s>
					<s n="5" xml:lang="la" type="auto">Qui animo syncero ac pio filium suum evangelii ministerio consecrare desyderat, sed re familiari minor est, quam ut id commode possit.</s>
					<s n="6" xml:lang="la" type="auto">Inopia enim premimur plerique in terris nostris sacerdotiolis parvis sustentati, ut parce tenuiterque vivendum sit.</s>
					<s n="7" xml:lang="la" type="auto">Praecamur itaque plurimum, quatenus gratia et auxilio tuo adiutus et commendatus apud dominos venerabiles ut distributionis in pauperes aliqua saltem parte particeps fiat.</s>
					<s n="8" xml:lang="la" type="auto">Puer est bonus et pius; ego illum per dimidium annum in mensa mea alui, unde mihi cognitus est adeo, ut minime diffidam, quin benefitium bene collocetur in eum.</s>
					<s n="9" xml:lang="la" type="auto">Divertit ille ad Margaretam, quondam Zvinglii ancillam; Pontasella illum novit.</s>
					<s n="10" xml:lang="la" type="auto">Tu importunitati meae ignoscas, et si in gratiam aut commodum tuum unquam aliquid potero, cupidissime faciam.</s>
					<s n="11" xml:lang="la" type="auto">Caeterum de Ratisbonensibus comitiis, in quam catastrophen diverterint, miramur valde.</s>
					<s n="12" xml:lang="la" type="auto">Caesarem timemus Romano episcopo addictum esse et coniunctum ut squamae in Behemot.</s>
					<s n="13" xml:lang="la" type="auto">Coniecturam ex hoc habemus: gubernator ducatus Mediolani Christianos misere persequitur plus quam antehac unquam.</s>
					<s n="14" xml:lang="la" type="auto">Ad palinodiam turpissimam cogit et recusantes recantare in servitutem nauticam damnat, etiam viros ingenuos et de optimo genere natos.</s>
					<s n="15" xml:lang="la" type="auto">Ex Caesare habet hanc saevitiem marchio; ipse enim non admodum infensus evangelio.</s>
					<s n="16" xml:lang="la" type="auto">Vale.</s>
					<s n="17" xml:lang="la" type="auto">Ex <placeName>Curia</placeName> Rhetiae, decimo quarto kalendas Augusti.</s>
					<s n="18" xml:lang="la" type="auto">Salvum exoptant te cum dilectissimis fratribus omnibus Ioannes Blasius, Balingius et ego <persName ref="p4564">Comander</persName>.</s>
					<s n="19" xml:lang="la" type="auto">Tuus ex animo <persName ref="p4564">Ioannes Comander</persName>.</s>
				</p>
				<p>
					<s n="20" xml:lang="la" type="auto">De comitiis si quid habes, communica nobis, ut coepisti.</s>
				</p>
				<p>
					<s n="21" xml:lang="la" type="auto">Ornatissimo doctissimoque viro magistro Heinrycho Bullingero, Tigurinae ecclesiae antistiti, domino suo et amico observando.</s>
				</p>
			</div>
		</body>
	</text>
</TEI>
