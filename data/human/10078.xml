<TEI xmlns="http://www.tei-c.org/ns/1.0" xml:id="file10078" type="Brief" source="HBBW" n="50">
	<teiHeader xml:lang="de">
		<fileDesc>
			<titleStmt>
				<title subtype="file">Heinrich Bullinger / Zürich AN s.n. / [Bern], 14. Dezember 1531</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich ZB</bibl>
				</sourceDesc>
		</fileDesc>
		</teiHeader>
	<text xml:lang="de">
		<body>
			<div xml:id="div1" corresp="regest1">
				<p>
					<s n="1" xml:lang="de" type="auto">Edlen, vestenn, ersammen, frommen, fürsichtigen, wysen, gnedige und lieben herren, min willig dienst und was ich üch ze guͤten und gefallen wüste bevor<note xml:id="fn2" type="footnote" n="2">zu allererst, vor allem.</note>.</s>
				</p>
				<p>
					<s n="2" xml:lang="de" type="auto">Erstlich sagen ich gott danck durch Jesum Christum [Röm 1,8], das er üwer ersamm wyßheyt in sinem wort behallten hatt, und bitten inn von hertzen, er welle üch fürohin sterckenn.</s>
				</p>
				<p>
					<s n="3" xml:lang="de" type="auto">Demnach das üwer wyßheyt mir kleinfuͤgem<note xml:id="fn5" type="footnote" n="5">Geringem, Unbedeutendem.</note>, unnwirdigem und unverdientem so demuͤtig und trostlich zuͦschrybend<note xml:id="fn6" type="footnote" n="6">Siehe oben Nr. 48.</note>, minen ouch zuͦ üwerem predicanten begärend, sag ich ü[wer] w[yßheyt] hohen danck, will ouch üwer eeren trüw und liebe ind eewigheyt nitt vergässenn, sunder mitt allem vermügenn<note xml:id="fn7" type="footnote" n="7">Vermögen, Fähigkeit.</note>, wo ich möchte und könde, mitt trüw, ghorsamme und bestem flyß beschulden.</s>
					<s n="4" xml:lang="de" type="auto">Wellt<note xml:id="fn9" type="footnote" n="9">(ich) wollte.</note> ouch, das es gott also gefuͤgt hätte, das ich üch, minen gnedigen herren vonn <placeName>Bernn</placeName> hätte dienen mögen, zuo denen ich alle zyt, allß<note xml:id="fn12" type="footnote" n="12">wie (<bibl>SI</bibl> I 198).</note> zuͦ wysen, gotsförchtigen und getrüwen, ein besonderbar hertz getragen hab.</s>
					<s n="5" xml:lang="de" type="auto">Dann hett es ouch nitt gheines bittens bedörffen, und noch nitt<note xml:id="fn14" type="footnote" n="14">auch jetzt noch nicht.</note>, wo ich ü[wer] w[yßheyt] willfaren möchte.</s>
				</p>
				<p>
					<s n="6" xml:lang="de" type="auto">Nun aber hatt es gott also gefuͤgt, daß mich mine herren vonn Zürych angenommen<note xml:id="fn15" type="footnote" n="15">in Dienst genommen (<bibl>SI</bibl> IV 739).</note> habend, denen ich vonn ettwas jaren har mitt eydspflicht, allß ich ouch M. <persName>Frantzen</persName><note xml:id="fn18" type="footnote" n="18"><persName>Kolb</persName>, s. oben S. 215, Anm. 54.</note> ze <placeName>Bremgarten</placeName> eigentlich vorgemeldet<note xml:id="fn20" type="footnote" n="20">vorher berichtet.</note> hab<note xml:id="fn21" type="footnote" n="21">Siehe oben S. 232, Anm. 4.</note>, verbunden<pb type="edition" next="239"/> bin<note xml:id="fn22" type="footnote" n="22">Siehe oben S. 231, Anm. 10.</note>.</s>
					<s n="7" xml:lang="de" type="auto">So habend sy ouch iro predicanten alle zyl dem göttlichen wort uffgenommen<note xml:id="fn23" type="footnote" n="23">jede dem göttlichen Wort gesetzte Begrenzung (zyl) weggenommen, aufgehoben (vgl. <bibl>SI</bibl> IV 737).</note> und fry befolhenn ze predgenn, luth<note xml:id="fn25" type="footnote" n="25">laut ...</note> der gschrifft h[errn] <persName>Berchtolden</persName><note xml:id="fn26" type="footnote" n="26"><persName>Haller</persName>, s. oben <ref target="file10067">[Nr. 39]</ref> S. 205, Anm. 1.</note> zuͦgeschickt.</s>
					<s n="8" xml:lang="de" type="auto">Dorumb bitt ich, üwer ersamm wyßheyt welle nützid an mich zürnen, dann ich eerenhalb nitt hab anders handlenn mögen.</s>
					<s n="9" xml:lang="de" type="auto">Wellind mich ouch nützid minder<note xml:id="fn29" type="footnote" n="29">nichts desto weniger.</note> üch befolhenn haben; dann hatt es glich<note xml:id="fn30" type="footnote" n="30">zwar, obgleich (<bibl>SI</bibl> II 596).</note> jetzund die gestallt<note xml:id="fn31" type="footnote" n="31">denn, obgleich die Sache jetzt so steht, ...</note>, will ich doch allwäg ein <placeName>Berner</placeName> und der üwer sin mitt gunst und trüwen diensten, wo ich kan.</s>
				</p>
				<p>
					<s n="10" xml:lang="de" type="auto">Deß botten halb, hat er nützid versumpt, sunder ylends<note xml:id="fn33" type="footnote" n="33">in Eile.</note> und getrüwlich gesternn zwüschend 7 und 8 morgens die brieff überantwurt.</s>
				</p>
				<p>
					<s n="11" xml:lang="de" type="auto">Damitt sye ü[wer] w[yßheyt] gott befolhen, der welle üch in eeren, fryden und wolstand lang behallten<note xml:id="fn36" type="footnote" n="36">erhalten, bewahren (<bibl>SI</bibl> II 1238).</note>.</s>
				</p>
				<p>
					<s n="12" xml:lang="de" type="auto">Datum Zürych, 14. decembris anno 1531.</s>
				</p>
				<p>
					<s n="13" xml:lang="de" type="auto">Ü[wer] w[yßheyt] underthäniger</s>
				</p>
				<p>
					<s n="14" xml:lang="de" type="auto">Heinrych Bullinger.</s>
				</p>
				<p>
					<note type="address">[Adresse auf der Rückseite:]</note>
					<s n="15" xml:lang="de" type="auto">Den edlen, vesten, frommen, fursichtigen und wysen herren schuldheyssenn und radt der statt <placeName>Bernn</placeName>, minen gnädigen unnd liebenn herrenn.</s>
				</p>
			</div>
		</body>
	</text>
</TEI>
