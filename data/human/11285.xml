<TEI xmlns="http://www.tei-c.org/ns/1.0" xml:id="file11285" type="Brief" source="HBBW-9" n="1242">
	<teiHeader xml:lang="de">
		<fileDesc>
			<titleStmt>
				<title subtype="file">Peter Kolin (Cholinus) / Paris an Heinrich Bullinger, 12. März 1539</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Salus a deo per Iesum Christum, dominum nostrum.</s>
				</p>
				<p>
					<s n="2" xml:lang="la" type="auto">Periucundae mihi, charissime Bullingere, fuerunt literae tuae<note xml:id="fn1" type="footnote" n="1">Nicht erhalten.</note>, quibus mihi <persName ref="p8465" cert="high">Melchiorem Virbium</persName><note xml:id="fn2" type="footnote" n="2"><persName ref="p8465" cert="high">Melchior Wirz</persName>.</note> commendas, iuvenem plane talem, qualem praedicasti, adeo ut ipse suis dotibus seipsum omnibus hominibus plurimum commendet.</s>
					<s n="3" xml:lang="la" type="auto">Doleo in me non esse plura, per quae intelligere possit, quanti ego te patriamque ipsius et fidem, qua praeditus est, faciam.</s>
					<s n="4" xml:lang="la" type="auto">Ita etiam vos omnes de nobis patriaque nostra meriti estis et quotidie mereri intelligo, ut impius sim, nisi summo studio vos vestrosque omnes fuero prosecutus.</s>
					<s n="5" xml:lang="la" type="auto">Doctior tamen est <persName ref="p8465" cert="high">Melchior</persName>, quam ut meam operam magnopere desideret.</s>
					<s n="6" xml:lang="la" type="auto">Sed si quid est, in quo eum iuvare possem, malo eum id reipsa experiri, quam id faciam studiose, quam multis verbis promittere.</s>
					<s n="7" xml:lang="la" type="auto">Mecum, sicuti postulavit, habitat, ubi animum meum, qualis erga ipsum sit, sentiet, eo certe temporis spatio, quo <placeName ref="l378" cert="high">Parisiis</placeName> fuero.</s>
					<s n="8" xml:lang="la" type="auto">Nam hac aestate patriam<note xml:id="fn3" type="footnote" n="3"><placeName ref="l584" cert="high">Zug</placeName>.</note> revisere proposui, quam<pb type="edition" next="83"/> sapienter aut quam felici eventu, nescio.</s>
					<s n="9" xml:lang="la" type="auto">Sunt hic amici, qui suadent, sunt istic, qui dissuadent quidam, alii maxime velint.</s>
					<s n="10" xml:lang="la" type="auto">Causas cum expendo, plures mihi et potiores esse videntur, cur hinc discedam.</s>
					<s n="11" xml:lang="la" type="auto">Sed quod proposui, dominus disponet et pro voluntate sua vel impediet vel promovebit.</s>
				</p>
				<p>
					<s n="12" xml:lang="la" type="auto">Magister <persName ref="p8169" cert="high">Martinus Suitensis</persName>, olim praeceptor meus, vir bonus est et doctus et iuvandis multis multa magnaque meritus, nemini fere nisi dominis suis ob fidei causam ingratus.</s>
					<s n="13" xml:lang="la" type="auto">Decrevit et ipse abhinc annum unum in Helvetiam redire; quo minus id faciat hoc anno, pecunia ei a Gallis debita quibusdam adhuc colligenda eum impedit.</s>
					<s n="14" xml:lang="la" type="auto"><persName ref="p8465" cert="high">Melchiorem</persName> vestrum commendatissimum habet et te quam officiosissime resalutat.</s>
				</p>
				<p>
					<s n="15" xml:lang="la" type="auto">Novi hic in praesentia nihil est.</s>
					<s n="16" xml:lang="la" type="auto">Rex<note xml:id="fn5" type="footnote" n="5"><persName ref="p7637" cert="high">Franz I.</persName>, König von <placeName ref="l11" cert="high">Frankreich</placeName>.</note> prope <placeName ref="l378" cert="high">Parisios</placeName> iam diu haeret.</s>
					<s n="17" xml:lang="de" type="auto">Man sagt, er habe zuͦgesagt, kein durchächtung<note xml:id="fn6" type="footnote" n="6">Verfolgung.</note> mer in sinem land des gloubens halb ze gestatten.</s>
				</p>
				<p>
					<s n="18" xml:lang="la" type="auto">Salutabis nostro nomine d. <persName ref="p8127" cert="high">Conradum Pellicanum</persName>, praeceptorem meum, M. <persName ref="p1753" cert="high">Leonem</persName><note xml:id="fn7" type="footnote" n="7"><persName ref="p1753" cert="high">Leo Jud</persName>.</note>, <persName ref="p8171" cert="high">Bibliandrum</persName> et reliquos amicos fratres.</s>
					<s n="19" xml:lang="la" type="auto">Vale in Christo.</s>
				</p>
				<p>
					<s n="20" xml:lang="la" type="auto"><placeName ref="l378" cert="high">Parisiis</placeName>, anno 1539, quarto idus martias.</s>
					<s n="21" xml:lang="la" type="auto">Commendo vobis et precibus vestris patriam meam et eius episcopum<note xml:id="fn8" type="footnote" n="8"><persName ref="p3873" cert="high">Rudolf Weingartner</persName>, Stadtpfarrer von <placeName ref="l584" cert="high">Zug</placeName>.</note>, si, quod bonum decet, facere pergit.</s>
				</p>
				<p>
					<s n="22" xml:lang="la" type="auto"><persName ref="p8400" cert="high">Petrus Cholinus</persName> tuus.</s>
				</p>
				<p>
					<note type="address">[Adresse auf der Rückseite:]</note>
					<s n="23" xml:lang="la" type="auto">Reverendo inprimis et docto viro d. Henrico Bullingero, episcopo Tigurino, mihi imprimis colendo.</s>
					<s n="24" xml:lang="la" type="auto">Tiguri.</s>
				</p>
			</div>
		</body>
	</text>
</TEI>
