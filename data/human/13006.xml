<TEI xmlns="http://www.tei-c.org/ns/1.0" xml:id="file13006" type="Brief" source="VBS" n="1547">
	<teiHeader xml:lang="de">
		<fileDesc>
			<titleStmt>
				<title subtype="file">Joachim Vadian (von Watt) / St. Gallen AN Heinrich Bullinger, 19. Juli 1547</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Hasce literas <persName>Hallerus</persName> noster ex <placeName>Augusta</placeName> dedit ad te curandas; onificans in iis esse, quae te latere non debeant, oransque, ut quam possim cito mittam.</s>
					<s n="3" xml:lang="la" type="auto">Misi igitur proxime indepto nuntio, et simul quid nostris extimi quidam negotiatores perscripserint adiungo.</s>
				</p>
			</div>
			<div xml:id="div2" corresp="regest2">
				<p>
					<s n="4" xml:lang="la" type="auto">Caesar ad kalendas Septembres diem dixit ordinibus imperii omnibus, quos quidam aiunt vehementi anxietate teneri ob expertam illius ambitionem monarchiae timereque, ne, si omnes sponte consentiant, ut, quod ipse dixerit, oraculi loco habeatur, inviti id ut faciant recipiantque cogantur.</s>
					<s n="5" xml:lang="la" type="auto">Certum autem est, illum omnia impedimenta et commeatum omnem ita instruere, ut novos hostes adorsurus videatur; nam in Svevia nemo est (quod quidem in aperto sit), qui se nutui eius obtemperaturum non condixerit.</s>
					<s n="6" xml:lang="la" type="auto">Vigilandum itaque est, quod et senatus noster tuos admonuit et tui Helvetios Thermarum comitiis congregatos non celarunt.</s>
				</p>
			</div>
			<div xml:id="div3" corresp="regest3">
				<p>
					<s n="7" xml:lang="la" type="auto">Mire rotat humana consilia dominus et clare innuit, sibi uni et soli auscultandum esse, dum exordio, ut sic dicam, sui regni, quod in hoc saeculo capessimus, maestitiam, anxietatem, sollicitudinem et persecutionem comites facit in omni doctrina sua.</s>
					<s n="8" xml:lang="la" type="auto">Eius igitur voluntas fiat.</s>
					<s n="9" xml:lang="la" type="auto">AMEN.</s>
				</p>
			</div>
			<div xml:id="div4" corresp="regest4">
				<p>
					<s n="10" xml:lang="la" type="auto">Vale et me ama et rescribe, oro, num te adierit Wuentzeslaus Fronto quidam, natione Boïohemus, cui commendatitias ad te mira cura efflagitatas dedi.</s>
					<s n="11" xml:lang="la" type="auto">Hoc enim scire pervelim.</s>
					<s n="12" xml:lang="la" type="auto">Sangalli, XIIII. Kalendas <placeName>Augusti</placeName>, anno MDXLVII. Ioachimus Vadianus.</s>
				</p>
				<p>
					<s n="13" xml:lang="la" type="auto">Clarissimae ecclesiae Tigurinae episcopo D. Henricho Bullingero, spectatissimo amico et domino unice colendo.</s>
				</p>
			</div>
		</body>
	</text>
</TEI>
