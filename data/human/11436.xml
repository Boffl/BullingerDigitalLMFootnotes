<TEI xmlns="http://www.tei-c.org/ns/1.0" xml:id="file11436" type="Brief" source="HBBW" n="1393">
	<teiHeader xml:lang="de">
		<fileDesc>
			<titleStmt>
				<title subtype="file">Rudolf Gwalther (Walter, Gualtherus, Walthart) d.Ä. / Basel AN Heinrich Bullinger, 16. Mai 1540</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Domino Heinricho Bullingero <persName>Rod. Gvaltherus</persName>.</s>
				</p>
				<p>
					<s n="2" xml:lang="la" type="auto">Gratiam et pacem a domino.</s>
				</p>
				<p>
					<s n="3" xml:lang="la" type="auto">Scholarcharum nostrorum decretum, humanissime pater, ex <persName ref="p8423">Ammiani</persName> literis intellexi<note xml:id="fn1" type="footnote" n="1">Vgl. oben <ref target="file11434">Nr. 1391</ref>, 2 mit Anm. 2.</note>.</s>
					<s n="4" xml:lang="la" type="auto"><placeName>Curabo</placeName>, ne illorum sententiae immoriger fuisse videar, et quamprimum per occasionem potero, <placeName>Basilea</placeName> abibo nec diebus plus octo illic commorabor idque d. <persName>Butleri</persName> caussa, quem Frankfordiam usque comitem habiturus sum.</s>
					<s n="5" xml:lang="la" type="auto">Nolim tamen, id cuiquam indices, donec a Frankfordia <persName>Butlerus</persName> redierit; nemo enim ne <placeName>Basileae</placeName> quidem illum praeter me solum discessurum novit.</s>
					<s n="6" xml:lang="la" type="auto">Sunt, proh dolor, Anglorum res in novaculae acie, quod aiunt, constitutae<note xml:id="fn2" type="footnote" n="2">d. h. auf Messers Schneide, vgl. <bibl>Adagia</bibl>, 1, 1, 18 (<bibl>LB</bibl> II 33).</note>.</s>
					<s n="7" xml:lang="la" type="auto">Venit ad eum Anglus<note xml:id="fn3" type="footnote" n="3">Unbekannt.</note> quidam hisce diebus sua causa ex Anglia huc missus, quem statim literis datis ablegavit; ipse sequetur nunc Frankfordiam usque, ubi nonnulli (ut opinor) Angli illum convenient, viri pii et mihi non ignoti, quos certe exules esse metuo.</s>
					<s n="8" xml:lang="la" type="auto">Hęc sunt, ut vides, mundi et principum exercitia.</s>
					<s n="9" xml:lang="la" type="auto">Tu tamen vel mea causa hęc nemini patefacias, ne mihi hęc exprobrandi occasio oboriatur.</s>
					<s n="10" xml:lang="la" type="auto">Tibi soli hęc scribo, quem patrem mihi fidelissimum cognovi.<pb type="edition" next="110"/></s>
				</p>
				<p>
					<s n="11" xml:lang="la" type="auto">Interim tamen hoc animum meum non mediocriter angit, quod patronus <persName ref="p8423">Ammianus</persName> mihi datus sit<note xml:id="fn4" type="footnote" n="4">Vgl. oben <ref target="file11434">Nr. 1391</ref>, 2-6.</note>.</s>
					<s n="12" xml:lang="la" type="auto">Causam mirando consequi nequeo.</s>
					<s n="13" xml:lang="la" type="auto">Vir bonus est, non tamen tam mihi familiaris, ut patroni officium illi tam libere quam tibi committere audeam.</s>
					<s n="14" xml:lang="la" type="auto">Faciam tamen, quod velint.</s>
					<s n="15" xml:lang="la" type="auto">Hoc solum rogo, ne tu parentis animum erga me exuas.</s>
					<s n="16" xml:lang="la" type="auto">Te enim solum rerum et fortunarum mearum refugium agnosco, quod si mihi negaretur, certe nec literis nec patrię operam dare posthac iuvaret.</s>
					<s n="17" xml:lang="la" type="auto">Sed, quoad te mihi patrem videro, curabo, ne alicuius culpae insimulari merito possim.</s>
				</p>
				<p>
					<s n="18" xml:lang="la" type="auto">Salutat te d. <persName>Myconius</persName> et <persName>Gryneus</persName>.</s>
					<s n="19" xml:lang="la" type="auto">Salutabis nomine meo totam tuam familiam.</s>
				</p>
				<p>
					<s n="20" xml:lang="la" type="auto">Velim certe, mihi credas, iuvenes Abatissani collegii<note xml:id="fn5" type="footnote" n="5">Gemeint sind die Schüler des von <persName>Rhellikan</persName> geleiteten Fraumünster-Alumnats. <persName>Gwalthers</persName> Mitstudenten und Hausgenossen <persName>Christian Wirth</persName>, <persName>Konrad Suter</persName> und <persName>Christoph Rotacher</persName> waren dort erzogen worden; s. <hi>Bächtold,</hi> Bullinger vor dem Rat 202, Anm. 36.</note> meliore morum civilitate instrui, si apud exteros laudem per hos consequi statuitis; sed hęc per me tibi significata esse nolim quenquam scire.</s>
				</p>
				<p>
					<s n="21" xml:lang="la" type="auto">Vale, humanissime pater, et me tibi commendatum habeas.</s>
					<s n="22" xml:lang="la" type="auto"><placeName>Basileae</placeName>, 17. calendas iunii 1540.</s>
				</p>
				<p>
					<note type="address">[Adresse auf der Rückseite:]</note>
					<s n="23" xml:lang="la" type="auto">Clarissimo viro d. Heinrycho Bullingero, Tigurinae ecclesiae antistiti vigilantissimo, patri suo imprimis colendo.</s>
				</p>
				<p>
					<s n="24" xml:lang="de" type="auto">Z[ürich].</s>
				</p>
			</div>
		</body>
	</text>
</TEI>
