<TEI xmlns="http://www.tei-c.org/ns/1.0" xml:id="file10013" type="Brief" source="HBBW" n="0">
	<teiHeader xml:lang="de">
		<fileDesc>
			<titleStmt>
				<title subtype="file">Jost Müller / [Cham] AN Heinrich Bullinger, 21. Dezember 1523</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Viro litterarum scientia, tum verę pietatis studio per pol eminenti m. Henrico Bullinger, fratri suo theologię candidatu sacratissimo, pacem et adeo gratiam precatur.</s>
					<s n="2" xml:lang="la" type="auto">Quid in hoc ęvo litteratissimo te iuvene venerando patri Volffgango Ruͤppli ac suis fratribus, tum singulis de sodalicio, foelicius obtigerit?</s>
					<s n="3" xml:lang="la" type="auto">Est profecto nihil, cui in promptu sint tot volumina a summis autoribus ędita, quibus et tuum excercites ingenium, quod tibi est in numerato, ut alias taceam dotes (invidia dictis absit!) sane quam pręclaras.</s>
					<s n="4" xml:lang="la" type="auto">Quicquid etiam lucubrationum tuarum venerit in manus cuiusque doctissimi, non minus istic artium bonarum quam eruditionis ad veram pietatem <pb type="edition" next="734"/> copia resplendet.</s>
					<s n="5" xml:lang="la" type="auto">Unde et illud Ciceronis in primo Tusculanarum quęstionum: „Honos alit artes, omnesque accenduntur ad studia gloria.</s>
					<s n="6" xml:lang="la" type="auto">Iacentque ea semper, quę apud quosque improbantur.“<note xml:id="fn7" type="footnote" n="7">Cicero, Tusculanae disputationes, 1, 2, 4.</note></s>
					<s n="7" xml:lang="la" type="auto">Sis evectus licet pene ad culmen doctrinarum, nil tamen arrogas tibi iactabundus, pręterquam scire Christum et hunc cruci suffixum.<note xml:id="fn8" type="footnote" n="8">1Kor 2, 2.</note></s>
					<s n="8" xml:lang="la" type="auto">Hęc tua deiectio ob dei gloriam facit, ut sponte sua accedat tibi encomium, quod piis est decori.</s>
					<s n="9" xml:lang="la" type="auto">Hac crucis forma nihil iucundius unquam potuit iniungi veritatis evangelicę studiosis, quos ferri impetu spiritus ad optima quęque, nemo est, qui dubitet.</s>
					<s n="10" xml:lang="la" type="auto">Tu interim perge, quo coepisti, et deus hanc tibi fortunaverit horam, qua bonis auspiciis non sine cęlesti numine ad musas tuum appuleris animum.</s>
					<s n="11" xml:lang="la" type="auto">Et faxit deus, ut e musęo tuo prodeant aliquando camoenę cygnis argutiores.</s>
					<s n="12" xml:lang="la" type="auto">De quibus ipse periculum feci Plinium vera scripsisse, dum illos in morte flebilem cantum emittere subindicavit.<note xml:id="fn9" type="footnote" n="9">Siehe <persName>Plinius d.Ä.</persName>, Naturalis historia, 10, 63.</note></s>
					<s n="13" xml:lang="la" type="auto">Ita et tu nacta occasione defleas elegiaco carmine aut soluta oratione tempora, quę durant, periculosa, quę quidem ipse nihil moror, si vivat in me Christus, cui tuto fides deponitur, de quibus te admonere non est opus.</s>
				</p>
			</div>
			<div xml:id="div2" corresp="regest2">
				<p>
					<s n="14" xml:lang="la" type="auto">Paucis admodum certiorem te facio, quid a sęculi hominibus perpetiar, dum in contionibus publicis verba facio de fide in Christum et alia ex Paulinis litteris documenta, quę pro sua puritate sunt inculcanda populo frequenter, quę, si avide complexa fuerint intra sinum tenacis memorię, quid nisi viam parant resipiscendi, hoc est, mutandi vitam in melius.</s>
					<s n="15" xml:lang="la" type="auto">Vivax est enim verbum dei et efficax,<note xml:id="fn11" type="footnote" n="11">Hebr 4, 12.</note> quod innovat animum peccatoris et facit redire in gratiam cum deo.</s>
					<s n="16" xml:lang="la" type="auto">Quisque suos patimur manes.<note xml:id="fn12" type="footnote" n="12">Vergil, Aeneis, 6, 743.</note></s>
					<s n="17" xml:lang="la" type="auto">Ita enim mihi sępe usu venit a sacerdotibus Balaam, qui se lanceolis confodiunt et fiduciam suam ponunt in opus externum.</s>
					<s n="18" xml:lang="la" type="auto">De his me ita accipias, quod velim ab eis avelli et ignorantiam ac dei contemptum, qui impios in cęcitatem et ab illa in obstinatam mentem longius abducit, quo pręcipitio collidantur tetrici satellites orci.<note xml:id="fn15" type="footnote" n="15">Zu diesem Ausdruck vgl. Horaz, Carmina, 2, 18, 34, über den Fährmann Charon, der die Toten in das Reich des Hades bringt.</note></s>
					<s n="19" xml:lang="la" type="auto">Et primum de iis, qui nomine episcopi censentur, minutula quędam interseri iuvat, ut quid in procinctu videas tibi esse<note xml:id="fn16" type="footnote" n="16">quid in procinctu tibi esse: was dir bevorsteht.</note> obstaculo.<pb type="edition" next="735"/></s>
				</p>
			</div>
			<div xml:id="div3" corresp="regest3">
				<p>
					<s n="20" xml:lang="la" type="auto">Episcopus.<note xml:id="fn17" type="footnote" n="17">Der unten in Z. 259 namentlich genannte <persName>Hugo von Hohenlandenberg</persName> (geb. 1460, gest. 1532), Bischof der Konstanzer Diözese, welcher sowohl Müller als Bullinger angehörten; s. <bibl>Helvetia Sacra</bibl> II/1 376-385.</note></s>
					<s n="21" xml:lang="la" type="auto">Vendere non didici vanos miser undique fumos, Plaudere non potui dissimulando nefas.</s>
					<s n="22" xml:lang="la" type="auto">Num cupidus vetito spoliabit episcopus ausu?</s>
					<s n="23" xml:lang="la" type="auto">Subsidio<note xml:id="fn20" type="footnote" n="20">Durch die Kirchensteuern.</note> tollit, quod tibi adesse voles?</s>
					<s n="24" xml:lang="la" type="auto">Perdidit impensa quoties immunis ab omni, Quę bona pastori sollicitudo parit?</s>
					<s n="25" xml:lang="la" type="auto">Postulet interdum; fuerit, qum forte opus illi, Si propriis careat, sed nisi corde pio.</s>
					<s n="26" xml:lang="la" type="auto">Poscere formidet repetens sine fine tributum, Si semel extorsit, iam satis esse putet.</s>
					<s n="27" xml:lang="la" type="auto">Qum semel abripuit vel ovem lupus indigus esca, Tum redit a caula carpere molle pecus.</s>
					<s n="28" xml:lang="la" type="auto">Nulla sed hunc curę vigilem penuria cogit, Et tamen exhaustas quęrit avarus opes.</s>
					<s n="29" xml:lang="la" type="auto">Nonne fugare lupos baculo, defendat ut agnos Fas erit ignavos in pia vota regi?</s>
					<s n="30" xml:lang="la" type="auto">Vix bene venisti, pateat, si curia nobis Dicitur, at vincit nobilitatis honor.</s>
					<s n="31" xml:lang="la" type="auto">Divitibus mox vasa meri funduntur opimi, Iisque culina suas fert prętiosa dapes.</s>
					<s n="32" xml:lang="la" type="auto">Munere cum magno (nihil est acceptius illic) Et cito causa viris expedienda patet.</s>
					<s n="33" xml:lang="la" type="auto">Damna reportantis senioris causa modesti Negligitur, potum pręsidis<note xml:id="fn22" type="footnote" n="22">Des Bischofs.</note> aula negat.</s>
					<s n="34" xml:lang="la" type="auto">Disserit opportuna satis prudenter ad omnes, Qui tamen illusus tabuit ante fores.</s>
					<s n="35" xml:lang="la" type="auto">Devovet hunc odio tollens alimenta vasallus, Rupta sit a carie parrochiana domus.</s>
					<s n="36" xml:lang="la" type="auto">Vim facit, exiguos aut proventus alienat Pręsbyteris atrox fata minando piis.</s>
					<s n="37" xml:lang="la" type="auto">Clericus immerito tanquam latro ducitur ingens, Captivus duro vapulat ense caput.</s>
					<s n="38" xml:lang="la" type="auto">Qur geris, o pręses, baculum, venerande, minacem, Nulla sit in sęvos si tibi cura lupos?<pb type="edition" next="736"/></s>
					<s n="39" xml:lang="la" type="auto">Macte, vaces opera, comedis cum lacte butyrum Dotibus aut quorum pinguior esse potes.</s>
					<s n="40" xml:lang="la" type="auto">Qui vos non audit, nunquam mihi porrigat aures.</s>
					<s n="41" xml:lang="la" type="auto">Non obedit<note xml:id="fn24" type="footnote" n="24">Prosodisch inkorrekt.</note> missis, qui neque iussa facit.</s>
					<s n="42" xml:lang="la" type="auto">Nunc inopes rigidę facit insectatio litis.</s>
					<s n="43" xml:lang="la" type="auto">Syngrapha delator curat obesse rapax.</s>
					<s n="44" xml:lang="la" type="auto">Vendidit eventus pretio, qui pręsidis aulę Exhibet officium non sine fraude petax.</s>
					<s n="45" xml:lang="la" type="auto">Implicitos visco tenet irritamine multo, Ęre quidem vacuos cogit abire domum.</s>
					<s n="46" xml:lang="la" type="auto">Haud secus exardet venienti pronus ad iras, Quam solet infido ringere dente canis.</s>
					<s n="47" xml:lang="la" type="auto">Aera tum pulsat, verbo stomachosus inani Cui solet ingenium durius esse foris.</s>
					<s n="48" xml:lang="la" type="auto">Intulit insonti quandoque indigna relatu, Excussit loculos haud sine felle procax.</s>
					<s n="49" xml:lang="la" type="auto">Vult precium vocis, vini modo quinque lagoenas Causidici fastus, sint rata vota tibi!</s>
					<s n="50" xml:lang="la" type="auto">Semodius farris movet hunc piperisque selibra, Ut sale condito de petasone voret.</s>
					<s n="51" xml:lang="la" type="auto">Pelamydes in vase docent faba, caseus, alec, Quid sit opus facto caprea, cervus, aper, Cistula porro capax argenti pondus et auri, Aut figuli ducta vasa polita rota.</s>
					<s n="52" xml:lang="la" type="auto">Iudicis exoculat si forte pecunia mentem Compromissa mali, tunc perit ęqua salus.<pb type="scan" next="1v."/></s>
					<s n="53" xml:lang="la" type="auto">Notarius, fiscalis, et id genus alii.</s>
					<s n="54" xml:lang="la" type="auto">Te vel inhumanus deferre notarius astu, Prodere te codex sive libellus habet.<pb type="edition" next="737"/></s>
					<s n="55" xml:lang="la" type="auto">Causidici ob quęstum levitas inhibetur iniqui, Munere ni palpes, te volet esse reum.</s>
					<s n="56" xml:lang="la" type="auto">Causa inopis torpet, peram ditare Mathonis<note xml:id="fn30" type="footnote" n="30">Matho, ein reicher Anwalt, sowohl in den Satiren Juvenals als auch in den Epigrammen Martials.</note> Si nequeat cupidi, tutor abesse volet.</s>
					<s n="57" xml:lang="la" type="auto">Est temere dictum vexes quod abunde loquacem, Arte cavillandi cui maledicta patent.</s>
					<s n="58" xml:lang="la" type="auto">Rem parat in quęstu quo non mihi avarior ullus Si dabit hic poenas, vicit utrunque malum.</s>
					<s n="59" xml:lang="la" type="auto">Somniat hic gazam, numerandę summa crumenę, Prodiga pupillo dissipat ęra manus.</s>
					<s n="60" xml:lang="la" type="auto">Novit et immani deferre calumnia fisco, Pars sibi quod cedat contribuentis heri.</s>
					<s n="61" xml:lang="la" type="auto">Evacuare solet loculos fiscale numisma.</s>
					<s n="62" xml:lang="la" type="auto">Confiscare ideo nititur asse tenax.</s>
					<s n="63" xml:lang="la" type="auto">Si tibi defuerint nummi, in vadimonia fisco Est opus assignes quę tibi parta manent.</s>
					<s n="64" xml:lang="la" type="auto">Invigilat penui gaza, quo dives abundet, Anxius accumulat, sed sine honore dei.</s>
					<s n="65" xml:lang="la" type="auto">Lautior ut vivat, facit elanguescere cistas, Non sine collectas fraude resarcit opes.</s>
					<s n="66" xml:lang="la" type="auto">Nunquid agi causas sine lucro displicet aucto?</s>
					<s n="67" xml:lang="la" type="auto">Ius civile suum collocat ęre forum.</s>
					<s n="68" xml:lang="la" type="auto">Quicquid habes vicii, cupient vel in acta referri.</s>
					<s n="69" xml:lang="la" type="auto">Causidici, que palam turpia facta notant.</s>
					<s n="70" xml:lang="la" type="auto">Vendere iudicium scelus est enorme profecto, Si parit ambitus foeda libido nefas.</s>
					<s n="71" xml:lang="la" type="auto">Congruit hoc etenim prętextu opus improbitati Quin avidis lucri nil superesse potest.</s>
					<s n="72" xml:lang="la" type="auto">Officialis<note xml:id="fn31" type="footnote" n="31">Vermutlich Johann Fridinger, von 1510 bis 1527 Offizial unter Bischof <persName>Hugo von Hohenlandenberg</persName> und ab 1518 auch häufig Vizegeneralvikar. Er war Dr. iur. utr. und Advokat der bischöflichen Kurie; s. <bibl>Helvetia Sacra</bibl> II/2 597.</note> ac Dispensator, etc.</s>
					<s n="73" xml:lang="la" type="auto">Plebeiano et adhuc superest quem prodimus hostem, Sęvus ab ore tenax officialis homo.<pb type="edition" next="738"/></s>
					<s n="74" xml:lang="la" type="auto">Circuit accipiter timidas laniare columbas, Hic inopes iuris sub ditione tenet.</s>
					<s n="75" xml:lang="la" type="auto">Ingluvies milvi pullos deplumat inermes, Sic explorat opes impiger ipse tuas.</s>
					<s n="76" xml:lang="la" type="auto">Deinde sacerdotes quoties irritat honestos!</s>
					<s n="77" xml:lang="la" type="auto">Importuna quid hęc iussa tirannus agit!</s>
					<s n="78" xml:lang="la" type="auto">Sollicitum faciet, quicquid mandare negoti Constituet, causas posthabet ille pias.</s>
					<s n="79" xml:lang="la" type="auto">At neque compensat duros iniuria passus, Quas insumpsisti non reparabit opes.</s>
					<s n="80" xml:lang="la" type="auto">Instat et obnixe vetitos inducere mores, Mordeat utque suos anxia pręda canes.</s>
					<s n="81" xml:lang="la" type="auto">Comparere tibi gravis indignatio dictat, Ocyus accusat criminis esse reum.</s>
					<s n="82" xml:lang="la" type="auto">Quod nisi baubatus compescas pane Molossi, Clamosi terrent impetuosa canis.</s>
					<s n="83" xml:lang="la" type="auto">Sic, quia non auri recipit segmenta corusci, Assiduo latrat tot vastus ab ore lupus.</s>
					<s n="84" xml:lang="la" type="auto">Qualiter, ohe, rapax miseros, patrone, clientes Protegis, in dubio est, quin tibi ficta salus!</s>
					<s n="85" xml:lang="la" type="auto">Iugiter infestat, iusti nec causa tuetur, Nec scelus illati vindicat ille mali.</s>
					<s n="86" xml:lang="la" type="auto">Multa quidem curę nocuisse pericula pando, Villicus obsistit, si moniturus ades.</s>
					<s n="87" xml:lang="la" type="auto">Infamare pios repetit fiscalis alumnos, Liber et indemnis sępe Suevus<note xml:id="fn35" type="footnote" n="35">Siehe dazu vielleicht unten Anm. 92.</note> abit.</s>
					<s n="88" xml:lang="la" type="auto">Nos faciunt nummi Veneris doluisse palęstram, Nobilium tolerat non sine fraude procos.</s>
					<s n="89" xml:lang="la" type="auto">Quod nisi placatum statuas de munere sollers Dedecus in lucem grande venire facit.</s>
					<s n="90" xml:lang="la" type="auto">Iam citat, inde monet, simul excommunicat, urget.</s>
					<s n="91" xml:lang="la" type="auto">Aggravat, indicit, triste relaxat opus.</s>
					<s n="92" xml:lang="la" type="auto">Quęrit amore sui, non quę sit gloria cęli.</s>
					<s n="93" xml:lang="la" type="auto">Ne sit honos inopi, pervigilare sapit.</s>
					<s n="94" xml:lang="la" type="auto">Tota vicinia Mordicus arripiat quia nos vicinia pugnax, Sedibus indigenos exigit illa viros.<pb type="edition" next="739"/></s>
					<s n="95" xml:lang="la" type="auto">Advena finitimos pepulit violentus et audax, Indecus<note xml:id="fn36" type="footnote" n="36">Hier als indecoris zu verstehen; s. Thesaurus linguae Latinae, Bd. VII/1 1126f.</note> ascito dissidet usque ferox.</s>
					<s n="96" xml:lang="la" type="auto">Se magis attollit populi rumore secundo, Doctrinę modulis gloria nacta placet.</s>
					<s n="97" xml:lang="la" type="auto">Seminat exicium plebi, si contio fiat, In diversa pios sępe tumultus agit.</s>
					<s n="98" xml:lang="la" type="auto">Quid Salius Marti gladiis ancilia pulsat,<note xml:id="fn37" type="footnote" n="37">Die Salier-Priester hielten jährlich im März beim Marskult mit ihren Schilden einen Umzug ab und führten dabei Waffentänze auf.</note> Longius ut pestem (quam puto) avarus agat?</s>
					<s n="99" xml:lang="la" type="auto">Unde nefas tantum cupidis pastoribus auctum, Nacta voluptati causa repente fluat?</s>
					<s n="100" xml:lang="la" type="auto">Sermo fit, ut capsas oblata pecunia denset, Attrahat ut populos in sua dicta rudes.</s>
					<s n="101" xml:lang="la" type="auto">Turpe erit, exoptet levis assentator haberi.</s>
					<s n="102" xml:lang="la" type="auto">Quo sibi succedant prospera cuncta modo.</s>
					<s n="103" xml:lang="la" type="auto">Pandere non audet quę sint malefacta popelli, At sinit in mores luxuriare malos.</s>
					<s n="104" xml:lang="la" type="auto">Foedius in terris nihil est quam parcere vero, Peccantum facili credulitate capi.</s>
					<s n="105" xml:lang="la" type="auto">Libera sit linguę verum dicendo potestas, Dedecus ob lucrum subticuisse dolos.</s>
					<s n="106" xml:lang="la" type="auto">Sancta quod enucleant habiles pręcepta camaenę Planius hęc vates explicuere sacri.</s>
					<s n="107" xml:lang="la" type="auto">Litterulis eadem culti exposuere magistri Quę neque tormentis deseruere dati.</s>
					<s n="108" xml:lang="la" type="auto">Luctari ingenuo nihil est indignius ore, Cum larvis lapides,<note xml:id="fn38" type="footnote" n="38"><bibl>Adagia</bibl> 1, 2, 53 (<bibl>ASD</bibl> II/1 268, <ref target="file10184">Nr. 153</ref>).</note> mordet ut ossa canis.</s>
					<s n="109" xml:lang="la" type="auto">Quis memorare potest verbosę et acumina linguę Et quoties pugnis aera cedat iners?</s>
					<s n="110" xml:lang="la" type="auto">Sus quid et unde potest ignava docere Minervam?</s>
					<s n="111" xml:lang="la" type="auto">Qur asini musas, gracculus atque lyram?</s>
					<s n="112" xml:lang="la" type="auto">Fronte quid attrita populo divulgat in aures, Schysmatis hęreseos insimulatque palam?</s>
					<s n="113" xml:lang="la" type="auto">Quin odium pariant, magni cecinere poetę, Verba dei, at pudor est conticuisse piis.</s>
					<s n="114" xml:lang="la" type="auto">Propositi tedere monent convicia multos, Atque tacere viros cogit amara lues.<pb type="edition" next="740"/></s>
					<s n="115" xml:lang="la" type="auto">Despicit a tergo, manibus dum format apertis, Auriculas nebulo, quas malesanus agit.<note xml:id="fn41" type="footnote" n="41">Offenbar sind hier spöttische Gesten wie Eselsohren gemeint; vgl. etwa Persius, Satiren, 1, 58f.</note></s>
					<s n="116" xml:lang="la" type="auto">Derogat hic fidei nescit quam turpis agaso, Divinam temerat seditiosus opem.</s>
					<s n="117" xml:lang="la" type="auto">Sacellani idiotę<note xml:id="fn42" type="footnote" n="42">Zu verstehen: Stümper-Kapläne.</note> Vita sacellani satis est invisa dolosi, Quem iuvat optato ponere iure loco.</s>
					<s n="118" xml:lang="la" type="auto">Non legit aut cantat nec agit solennia missę, Si nihil officio commoditatis habet.</s>
					<s n="119" xml:lang="la" type="auto">Vix requiem mugit, timor est offensio plebis, Hunc<note xml:id="fn43" type="footnote" n="43">Bezogen auf „plebs“; vgl. <bibl>Stotz</bibl> IV 149, Nr. 74.4.</note> simul invadat, sicque rebellis obest.</s>
					<s n="120" xml:lang="la" type="auto">Dentibus infrendit culpans te sive culinam, Si non usque tuas contigit esse dapes.<pb type="scan" next="2r."/></s>
					<s n="121" xml:lang="la" type="auto">Et quia dissentit, coeptos non pręstat honores, Invidus obsequio dissidet ipse tuo.</s>
					<s n="122" xml:lang="la" type="auto">Ebrius in mensa, crudo stomacho hic aliena Nunc epulis comedo vel diatheca<note xml:id="fn44" type="footnote" n="44">Hier vielleicht im Sinne von dem durch ein Testament verfügtes Erbe. Vielleicht aber liegt hier eine Verschreibung für das Wort diaeteta (Schiedsrichter) vor, welches in diesem Zusammenhang als „Gastrokritiker“ zu verstehen wäre.</note> vorat.</s>
					<s n="123" xml:lang="la" type="auto">Seminat hic rixas, verbo contendit inerti, Cogitat unde suum palliet ore nefas.</s>
					<s n="124" xml:lang="la" type="auto">Lingitur inde sacra iam somnolentus in ęde, Dum bona fortunae cedere obesa dolet.</s>
					<s n="125" xml:lang="la" type="auto">Haustus adhuc bibuli media de nocte phalerni Dormitare suo collocat ossa thoro.</s>
					<s n="126" xml:lang="la" type="auto">Debita non solvit maturo tempore vota, Putidulo erumpit foedus ab ore vapor.</s>
					<s n="127" xml:lang="la" type="auto">Invehit, accusat, lacerat, defertque susurro Impedit, obgannit, dissimulatque mala.</s>
					<s n="128" xml:lang="la" type="auto">Vanus et applaudit, dum ficta referre licebit, Ut placeat nugas scit recitare leves.</s>
					<s n="129" xml:lang="la" type="auto">Splendidulo semper vel init sollennia cultu.</s>
					<s n="130" xml:lang="la" type="auto">Sacra ministerii vota superbus agit.</s>
					<s n="131" xml:lang="la" type="auto">O quoties auras populi venatur inanes!</s>
					<s n="132" xml:lang="la" type="auto">Nonne dei laudes posthabet usque pias?<pb type="edition" next="741"/></s>
					<s n="133" xml:lang="la" type="auto">Credito sacrificos habitu gestire nitenti, Labilis ambitu surripiatur honos.</s>
					<s n="134" xml:lang="la" type="auto">Invidet hinc domui nugax odiosus opimę, Arguat ut vicii quod notat, absque mora.</s>
					<s n="135" xml:lang="la" type="auto">Ingemit ha quoties non audet dicere contra, Dumque Theonino dente<note xml:id="fn45" type="footnote" n="45">Theon, ein schmähsüchtiger Neider bei Horaz, Epistulae, 1, 18, 82; vgl. <bibl>Adagia</bibl> 2, 2, 55 (<bibl>ASD</bibl> II/3 171f, <ref target="file11198">Nr. 1155</ref>).</note> molesta secat.</s>
					<s n="136" xml:lang="la" type="auto">Quot maris Ęgęi tenues numerabis harenas, Tot gerit insidias in tua damna minax.</s>
					<s n="137" xml:lang="la" type="auto">Non domini gessisse vices<note xml:id="fn47" type="footnote" n="47">Hier wohl im Sinne von Geschäfte.</note>, plebis<note xml:id="fn48" type="footnote" n="48">Gemeinde; Kirchenvolk; vgl. <bibl>Stotz</bibl> II 16f, Nr. 14.8.</note> neque curam; Indicat infidi triste clientis<note xml:id="fn49" type="footnote" n="49">Dienstmann; vgl. <bibl>Stotz</bibl> I 406f, Nr. 29.15.</note> opus.</s>
					<s n="138" xml:lang="la" type="auto">Credere non assem, vetito sed perdere luxu Cuncta volet, tota stertere nocte salax.</s>
					<s n="139" xml:lang="la" type="auto">Enthea cui mater deposcit Atyn<note xml:id="fn50" type="footnote" n="50">Attis, der Geliebte der phrygischen Göttin Kybele, der sich selbst kastrierte; s. Rosario Moreno Soldevila et al., A Prosopography to Martial’s Epigrams, Berlin/Boston 2019, S. 69f.</note> spado Gallus<note xml:id="fn51" type="footnote" n="51">Galli hießen die Priester der Kybele.</note>, Usque Celenęo<note xml:id="fn52" type="footnote" n="52">Zu verstehen: phrygisch.</note> mollis amore iacet.</s>
					<s n="140" xml:lang="la" type="auto">Dulciter hędino pactus contexit amictu, Debile pellicea qui sibi veste caput.</s>
					<s n="141" xml:lang="la" type="auto">Qui modo difficilis, iucundus redditur idem, Cui nec idem sapuit, posset acerba pati.</s>
					<s n="142" xml:lang="la" type="auto">Ferreus est animo, facilis delator amici, Qui studet Hugoni<note xml:id="fn53" type="footnote" n="53">Bischof <persName>Hugo von Hohenlandenberg</persName>.</note> dicere ficta patri.</s>
					<s n="143" xml:lang="la" type="auto">Tu potes erecti statuas ęquare colossi, Tantus es, at magni nomen habere pudet.</s>
					<s n="144" xml:lang="la" type="auto">Exitus invidię est, ramo suspendere colla, Perstrepit, expungit, rumpitur atque furit.</s>
					<s n="145" xml:lang="la" type="auto">O <persName>Polypheme</persName> tuas constat tumuisse papillas, Quales esse velit cruda puella sibi.<pb type="edition" next="742"/></s>
					<s n="146" xml:lang="la" type="auto">Non epulum regis cibat hunc, tenuis vel ofella, Convivas modici turbida vappa cadi.</s>
					<s n="147" xml:lang="la" type="auto">Invidię pestem fugito, quod corpore gibbo Vix humeris coelum sustinuisset Atlas.</s>
					<s n="148" xml:lang="la" type="auto">Non mea vobiscum sit commessatio tanti, Coena sacerdotis lauta sit ipsa licet.</s>
					<s n="149" xml:lang="la" type="auto">Protinus obscoenos renovant ientacula mores Quorum nos pigeat de levitate loqui.</s>
					<s n="150" xml:lang="la" type="auto">Talus adaptabit vetiti contamina ludi, Senio<note xml:id="fn56" type="footnote" n="56">Die Sechs als Würfelzahl.</note> fallaci coniiciturque manu.</s>
					<s n="151" xml:lang="la" type="auto">Hinc tenues longo chartę lacerantur abusu, Rerum avidi loculos evacuare solent.</s>
					<s n="152" xml:lang="la" type="auto">Blasphemus repetisse volet periuria lusor, Tedia nunc alii scurrilitate movent.</s>
					<s n="153" xml:lang="la" type="auto">Nemo recensebit spurci ludibria coetus.</s>
					<s n="154" xml:lang="la" type="auto">Verba iocis miscent luxuriosa piis.</s>
					<s n="155" xml:lang="la" type="auto">Scilicet oblectat tot et hic movisse cachinnos, Vota quod exemplo prostituere malo.</s>
					<s n="156" xml:lang="la" type="auto">Profususque sui, multo consumere luxu Divicias semper nanque gulosus amat.</s>
					<s n="157" xml:lang="la" type="auto">Turpiter absumpsit ganeis duo milia nummum, Quod levior quisquam non sit ubique nepos.</s>
					<s n="158" xml:lang="la" type="auto">Quas non scurra vorax epulas glutisse palato Gestiet immenso discubuisse thoris!</s>
					<s n="159" xml:lang="la" type="auto">Supprimit hic animo tacitis absurda labellis, Ferre potest quicquid sustinuisse voles.</s>
					<s n="160" xml:lang="la" type="auto">Hic male coniectat bili super omnia ductus.</s>
					<s n="161" xml:lang="la" type="auto">Incutiet colaphos suspitione levi.</s>
					<s n="162" xml:lang="la" type="auto">Laude tumet ficta, patinis absumit in unctis Prodigit hic hęres quodque reliquit anus.</s>
					<s n="163" xml:lang="la" type="auto">Hic nimio segnis carmen nequit addere pingui Pieridum sinui, dulce profecto melos.</s>
					<s n="164" xml:lang="la" type="auto">Ęstuat hic visę tentatus amore puellę, Condere non veritus mentis in arce dolos.</s>
					<s n="165" xml:lang="la" type="auto">Crapula deinde calet, media sub nocte Lięum Ferre potens, iterum quod bibit atra vomit.<pb type="edition" next="743"/></s>
					<s n="166" xml:lang="la" type="auto">Propositi pudeat comites si forte salaces, Musa velim memores<note xml:id="fn61" type="footnote" n="61">Horaz, Sermones, 1, 5, 53.</note> semper amanda mihi.</s>
					<s n="167" xml:lang="la" type="auto">Scis in eos recte iaciendum vel scelus omne, Natio quos misit nunc aliena viros.</s>
					<s n="168" xml:lang="la" type="auto">Quid rerum faciant alii, delator ad aures Ingerat heroum, pervidet usque sagax.</s>
					<s n="169" xml:lang="la" type="auto">Panis et hic frusto tenui conducitur ales, Pręsulis ad pensum turpe loquatur opus.</s>
					<s n="170" xml:lang="la" type="auto">Hic decus obfuscat nativum lividus author, Ęmulus indigenis cui stat obesse viris.</s>
					<s n="171" xml:lang="la" type="auto">Omnia perturbat, nullo discrimine pensat, Ne simul officiat, quod struit ipse, malum.</s>
					<s n="172" xml:lang="la" type="auto">Sedulus ad nugas, hic et artibus obstat honestis, Polluit insontes flagitiosa cohors.</s>
					<s n="173" xml:lang="la" type="auto">Mole colossęa caput hic super extulit omnes, A statua ingenti vile resignat opus.</s>
					<s n="174" xml:lang="la" type="auto">Corporis hic vasti curvo tegit omina<note xml:id="fn62" type="footnote" n="62">Hier vermutlich aus prosodischen Gründen für omenta (fette Eingeweide) verwendet; vgl. Thesaurus linguae Latinae, Bd. IX/2, 578.</note> tergo, Ingenio pugnax, corde pusillus homo.</s>
					<s n="175" xml:lang="la" type="auto">Nullius hic precii non arte perinde polita, Omnibus est odio, venter obesus olet.</s>
					<s n="176" xml:lang="la" type="auto">Hic nihil omittit scelus inculcare pudendum Assolet hic nihili ducere quosque pios.</s>
					<s n="177" xml:lang="la" type="auto">Diffluit hic risu, lacero despectus amictu, Quem rugosa tulit naris in exilium, Deteriore nota fastidit ubique disertos, Gloria cui belli decidit ampla seni.</s>
					<s n="178" xml:lang="la" type="auto">Iugiter amplecti saliares et undique coenas, Flaminis antistes quam recreare sapit.</s>
					<s n="179" xml:lang="la" type="auto">Nullus inest verbis pudor aut reverentia mensę, Dicat ut Albanas quisque vorasse dapes.<note xml:id="fn63" type="footnote" n="63">Anspielung auf Martial, Epigramme, 12, 48, 11.</note></s>
					<s n="180" xml:lang="la" type="auto">Pascit ineptarum quid tanta licentia vocum?</s>
					<s n="181" xml:lang="la" type="auto">Quid Cybeles Gallo vana referre placet?</s>
					<s n="182" xml:lang="la" type="auto">Hunc simul excussisse viden memorabile signum, Turgidus ingluvie cui sapit offa ducum?<pb type="edition" next="744"/></s>
					<s n="183" xml:lang="la" type="auto">Omine non fausto piget occurisse gygantem, Limus in aspectu calvus et ipse caput.<pb type="scan" next="2v."/></s>
					<s n="184" xml:lang="la" type="auto">Vis honor indigne cedat tibi labe notato, Munere te donent vis rogo degeneres?</s>
					<s n="185" xml:lang="la" type="auto">Quid iuvat insipidę nimio linguę modo fastu, Te simul immodice quid placuisse mihi?</s>
					<s n="186" xml:lang="la" type="auto">Ne videare volens satis accuratus haberi, De tabula vel adhuc anxie tolle manum.</s>
					<s n="187" xml:lang="la" type="auto">Nunc adeo intumuit tibi pectus honore secundo, Ut nequeat fastus ferre puella tuos.</s>
					<s n="188" xml:lang="la" type="auto">Digna supercilio fugiet te seu gravis ętas, Ardelioque tibi sępe vocatus adest.</s>
					<s n="189" xml:lang="la" type="auto">Nescio mentiri, nihil assentabor iniquus, Laus ea demulcet pendere vota deo.</s>
					<s n="190" xml:lang="la" type="auto">Non ego sum numen, quid me immortalibus ęquas?</s>
					<s n="191" xml:lang="la" type="auto">Nunquid adulanti vis habeatur honos?</s>
					<s n="192" xml:lang="la" type="auto">Simus inęquales odium facit et labor ingens, Altero et inferior neuter ut esse velit.</s>
					<s n="193" xml:lang="la" type="auto">Sique bovem nequeas, modo sis agitator aselli, Quę tibi conducant proxima quęque cape.</s>
					<s n="194" xml:lang="la" type="auto">Quicquid adesse boni videas, amplectere ut ęquum, Infima sors faciet te meminisse tui.</s>
					<s n="195" xml:lang="la" type="auto">Est animal, camuros quod ferre cameleon ungues.</s>
					<s n="196" xml:lang="la" type="auto">Huic color est varius, quod fovet aura levis.</s>
					<s n="197" xml:lang="la" type="auto">Eminet huic rostrum, simile est parvoque suillo, Desinit in longos turgida costa pedes.</s>
					<s n="198" xml:lang="la" type="auto">Tardior huic motus sed hianti noxius ore, Sanguis inest cordi non sine felle rigens.</s>
					<s n="199" xml:lang="la" type="auto">Supplicio affecti scelus est immane gulosi, Compressis natibus caverit usque licet.</s>
					<s n="200" xml:lang="la" type="auto">A crepitu ventris licet abstinuisse pudicos, Pedendi vicio quisque laborat ebes.</s>
					<s n="201" xml:lang="la" type="auto">In scaphio lotium puer importabit agellis, Condecorent flavas florea serta comas.</s>
					<s n="202" xml:lang="la" type="auto">Risu hic et alludit consumat edulia mensę Spe simulat lucri, ferre molesta petax, <pb type="edition" next="745"/> Ut canis e Nilo bibit et fugit, invidus artes Sic leviter gustat, nec nisi suave cubat.</s>
					<s n="203" xml:lang="la" type="auto">Lurida mentagrę sotios contagio morbi, Atra lues Stygios cogit adire lacus.<note xml:id="fn69" type="footnote" n="69">Gemeint sind die Unterweltsfluten.</note></s>
					<s n="204" xml:lang="la" type="auto">Faucibus oppressi pia polluit ora veneno<note xml:id="fn70" type="footnote" n="70">Zu diesen Versen vgl. Martial, Epigramme, 1, 78.</note> Ultima quartanę tedia febris agunt.</s>
					<s n="205" xml:lang="la" type="auto">Invidia premitur si re foeliciter acta Cesserit in melius parta labore quies.</s>
					<s n="206" xml:lang="la" type="auto">Quod fortuna negat sumptu capit hic alieno, Elicit ex parvo multa repente bona.</s>
					<s n="207" xml:lang="la" type="auto">Decolor ac tenuis macie suspectus adulter, Anthropomorphitas<note xml:id="fn71" type="footnote" n="71">Ketzer, die behaupteten, Gott hätte menschliche Gestalt.</note>, quos imitetur, habet.</s>
					<s n="208" xml:lang="la" type="auto">Creditor exhausto, squaloribus obsita vestis Et facit usura sit macilenta cutis.</s>
					<s n="209" xml:lang="la" type="auto">Sit quod obęrato famulatus ob ęs alienum, Mutui ut et ratio carnificina foret.</s>
					<s n="210" xml:lang="la" type="auto">Fraude agit, eludat, quod inexuperabilis ardor Pestifera velut hac corpora tabe necet.</s>
					<s n="211" xml:lang="la" type="auto">Quid vel ubi eroget hic rationibus intulit auctis, Sportula iudicii conditione datur.</s>
					<s n="212" xml:lang="la" type="auto">Dum repetit sera conductos nocte penates, Ad lapidem impingit corpore fusus humi.</s>
					<s n="213" xml:lang="la" type="auto">Gallus olet Cybeles in coeno membra volutans, Ocyus exturbat pressa lacuna caput.</s>
					<s n="214" xml:lang="la" type="auto">Scortatores Desipit ętatis vicio persępe sacerdos, Deliramentis occupat ora senex.</s>
					<s n="215" xml:lang="la" type="auto">Cęcior Hypsęa<note xml:id="fn74" type="footnote" n="74">Eine Römerin, die sich einen hässlichen Liebhaber ausgesucht hatte; vgl. <bibl>Adagia</bibl> 1, 3, 58 (<bibl>ASD</bibl> II/1 368, <ref target="file10289">Nr. 258</ref>), und Horaz, Satiren, 1, 2, 91.</note> talpęque simillimus ardet.</s>
					<s n="216" xml:lang="la" type="auto">Viribus et succo destituatur ebes.</s>
					<s n="217" xml:lang="la" type="auto">Pectus inest cęco stolidum vel inane tumenti, Ut tegat hoc animi pestis acerba malum.<pb type="edition" next="746"/></s>
					<s n="218" xml:lang="la" type="auto">Ecce, Toronęi portu qui surdior ipso, Non leve ductori fecit obesse malum.</s>
					<s n="219" xml:lang="la" type="auto">Cimmeriis animum tenebris<note xml:id="fn77" type="footnote" n="77"><bibl>Adagia</bibl> 2, 6, 34 (<bibl>ASD</bibl> II/4 42-45, <ref target="file11577">Nr. 1534</ref>). - Die Kimmerier lebten im äußersten Norden und in ewiger Dunkelheit.</note> involvit adulter, Occuluit nebulis, ne videatur opus.</s>
					<s n="220" xml:lang="la" type="auto">Non adeo vehemens rigido nec Amyntoris ęstu<note xml:id="fn78" type="footnote" n="78">Amyntor verhängte zornig den Fluch der Kinderlosigkeit über seinen Sohn Phoinix, weil dieser seine Geliebte verführt hatte.</note> Deperit hanc senior, quod sit et usque salax.</s>
					<s n="221" xml:lang="la" type="auto">E trivio coenum legitur, dum vilis adulter, Quem facis et nauci, fungitur officio.</s>
					<s n="222" xml:lang="la" type="auto">Illusisse cliens infami callidus<note xml:id="fn79" type="footnote" n="79">Anspielung auf den Typus des „servus callidus“ in der römischen Komödie.</note> arte Semper et assuetis urget obesse dolis.</s>
					<s n="223" xml:lang="la" type="auto">Tu male morato nimium neque fide sodali, Non adeo parvi remque valere puta.</s>
					<s n="224" xml:lang="la" type="auto">Ingruit immodicis odiique molestia rebus, Et cadit a lusu res malegesta suo.</s>
					<s n="225" xml:lang="la" type="auto">Ipse tuo vel adhęrebit lateri comes impar, Ne sibi defuerit coenula parta iocis.</s>
					<s n="226" xml:lang="la" type="auto">Nonne meretricis capiti ferus incutit orbes, Quę levis improperat non sine felle dolos?</s>
					<s n="227" xml:lang="la" type="auto">Quod stupidus moechę scelus excusavit apertę Quam stropha subsannans inveterata capit.</s>
					<s n="228" xml:lang="la" type="auto">In scaphio męchę lotium deferre cacantis Est opus imbellem stercus olere suum.</s>
					<s n="229" xml:lang="la" type="auto">Hoc nihil esse putas senior, quod pellice lena Uteris, et ventri servit amica manus.</s>
					<s n="230" xml:lang="la" type="auto">Naturę vitium scelus est (mihi crede) vel ingens, Quantum vix animo concipis ipse tuo.</s>
					<s n="231" xml:lang="la" type="auto">Turpe quidem dictu si masturbatus ineptit, Intereant digitis gaudia fota suis.</s>
					<s n="232" xml:lang="la" type="auto">Cominus astantem quoties aspeximus illam, Lumine convivas turbidiore notas.</s>
					<s n="233" xml:lang="la" type="auto">Dic, rogo, quod scelus est moecham spectare salacem?</s>
					<s n="234" xml:lang="la" type="auto">Aspicimus solem, sydera, templa dei.<pb type="edition" next="747"/></s>
					<s n="235" xml:lang="la" type="auto">Avertam vultus tanquam mihi pocula Gorgon<note xml:id="fn81" type="footnote" n="81">Die hässlichen Gorgonen verwandelten jeden, der sie ansah, in Stein; s. Der Neue Pauly, s.v. Gorgo (online).</note> Porrigat ante oculos oraque nostra tegam?<note xml:id="fn82" type="footnote" n="82">Zu diesen Versen vgl. Martial, Epigramme, 9, 25, 3-5.</note></s>
					<s n="236" xml:lang="la" type="auto">Si non vis cupidam spectet conviva novercam, Phinea<note xml:id="fn83" type="footnote" n="83">Der phönizische Königssohn Phineus wurde von den Harpyien gepeinigt, die ihm die Speisen raubten und beschmutzten, so dass er immer hungerte.</note> coenando fer, simul Oedipodem.<note xml:id="fn84" type="footnote" n="84"><persName>Ödipus</persName>, der unwissentlich seinen Vater tötete, seine Mutter heiratete und sich die Augen ausstach, als er es erfuhr. - Zum Vers vgl. Martial, Epigramme, 9, 25, 9f.</note></s>
					<s n="237" xml:lang="la" type="auto">Exoneraturę ventrem levis hęret amicę, Turpiter impenso tentus amore cacat.</s>
					<s n="238" xml:lang="la" type="auto">Sinergos Ipse tuo adiutor, quod amas, scorto vel adhęret, Oscula secreto libat amata loco.</s>
					<s n="239" xml:lang="la" type="auto">Zes<note xml:id="fn87" type="footnote" n="87">zaes, ein Fisch, der lat. faber heißt. - Hier eine Anspielung auf <persName>Johannes Fabri</persName>.</note> agit hic moechę iuvenis, simul anxius ardet, Semper amat partes sustinuisse tuas.</s>
					<s n="240" xml:lang="la" type="auto">Comptus adest quem nulla rei sibi causa gerendę Detinuit, moecho notior Aufidio.<note xml:id="fn88" type="footnote" n="88">Juvenal, Satiren, 9, 25.</note></s>
					<s n="241" xml:lang="la" type="auto">Nescio quid moechę nebulo suspirat in aures, Procuratorem se cupit esse domus.</s>
					<s n="242" xml:lang="la" type="auto">Thersitę<note xml:id="fn89" type="footnote" n="89">Ein hässlicher, schmähsüchtiger Grieche vor Troja.</note> facies, qua non deformior ulla, Dędalea<note xml:id="fn90" type="footnote" n="90">Dädalus, Erfinder des Labyrinths auf Kreta.</note> nec adhuc machina tersa manu, Pasiphaes tauro veneris monumenta nefandę Ędita rex Minos triste reliquit opus.<pb type="scan" next="3r."/></s>
					<s n="243" xml:lang="la" type="auto">Pignora quis dubitat desecta parente Suevo<note xml:id="fn92" type="footnote" n="92"><persName>Johannes Fabri</persName> stammte aus Leutkirch (Oberschwaben).</note> Indomitum Rheni post habuisse caput?</s>
					<s n="244" xml:lang="la" type="auto">Victus ab Alcide<note xml:id="fn93" type="footnote" n="93">Hercules, der gegen die Hydra kämpfte, welcher immer neue Köpfe nachwuchsen.</note> quoties immanis hiatu, Tot capitum serpens non tamen hydrus abest!<pb type="edition" next="748"/></s>
					<s n="245" xml:lang="la" type="auto">Belliger hunc domuit duros per mille labores, Icta Brigantino colluit ossa lacu.<note xml:id="fn94" type="footnote" n="94">Brigantino lacu: Bregenzer See (= Bodensee).</note></s>
					<s n="246" xml:lang="la" type="auto">Quin aquilam dicunt iecur exedisse Promethei; Herculis hic toelo<note xml:id="fn95" type="footnote" n="95">Hercules hatte von Apollo vergiftete Pfeile erhalten. Damit wurde der Adler erlegt.</note> nunc periisse dolet.</s>
					<s n="247" xml:lang="la" type="auto">Pocula Lenęi<note xml:id="fn96" type="footnote" n="96">zu Bacchus und zum Wein gehörend.</note> siccat <persName>Polyphemus</persName><note xml:id="fn97" type="footnote" n="97">Siehe dazu oben Anm. 54.</note> in antro, Propinare iubet dulce et ubique melos.</s>
					<s n="248" xml:lang="la" type="auto">Devorat hic avido cyclops et obesa palato, Alvo ut onocrotali laxior esse queat.</s>
					<s n="249" xml:lang="la" type="auto">Sęvior Harpyis torvęque simillima pesti, Quin alienatus mente regesta<note xml:id="fn98" type="footnote" n="98">Hier wohl wie bei L. Junius Moderatus Columella als aufgegrabene Erdklumpen zu verstehen.</note> voret.</s>
					<s n="250" xml:lang="la" type="auto">Plenior est multo distentis ubere vaccis, Nec Cybeles Gallo barba virilis inest.</s>
					<s n="251" xml:lang="la" type="auto">Hospes at exosus maculosę terga videndi Apta magis clarum lyncis acumen habet.</s>
					<s n="252" xml:lang="la" type="auto">Hac liquor intectus cumulo lapidescit harenę, Urinę viciis huncque valere dolet.</s>
					<s n="253" xml:lang="la" type="auto">Nec nisi cum toto, modo mas, modo foemina nexu, Sęva rigens collo flectit hyena caput.</s>
					<s n="254" xml:lang="la" type="auto">Exprimit hęc hominis (petiit quem) callida nomen, Enecet accitum nocte silente foras.</s>
					<s n="255" xml:lang="la" type="auto">Castoreum medici variis simul usibus addunt, Amputat hinc testes ponticus ore fiber.</s>
					<s n="256" xml:lang="la" type="auto">Dentibus infixi non est dissolvere nodos, Fracta nisi a morsu fortiter ossa crepent.</s>
				</p>
			</div>
			<div xml:id="div4" corresp="regest4">
				<p>
					<s n="257" xml:lang="la" type="auto">At de his in pręsentiarum satis, quo illud Vergilii in Buccolicis mihi suffragetur ad calcem quandoque perveniendi: „Claudite iam rivos, pueri!</s>
					<s n="258" xml:lang="la" type="auto">Sat prata biberunt.“ „Ite domum, saturę, venit Hesperus, ite capellę“ (unde ’capella’ in dictis a procacitate).</s>
					<s n="259" xml:lang="la" type="auto">Quod si hęc non per omnia quadrant<pb type="edition" next="749"/> aut male cohęrent tot repetita vicibus et verba et sensus<note xml:id="fn104" type="footnote" n="104">Müller spricht von den in seinen Versen verwendeten Wörtern und vom Inhalt (sensus) seines Gedichtes.</note>, ignosce tarditati meę, quod nec ad unguem taxarim vitiligatores atque alienorum operum calumniatores.</s>
					<s n="260" xml:lang="la" type="auto">Tu ipse melius nosti, quid in re theologica velitent incassum sycophantę, quantumve pertinax rebellio sophistarum<note xml:id="fn106" type="footnote" n="106">Die altgläubigen Scholastiker.</note> divexet incredulos verbo dei, quove abripiat clamosi veteratoris impostura, cui obvios tergiversari quoscunque in proclivi est, nisi scuto fidei ac certis divinę legis armamentis ex sacrario depromendis undecunque muniti fuerint.</s>
					<s n="261" xml:lang="la" type="auto">Sacrarum litterarum cognitio ubertim tibi suppetit, quod supervacaneum sit a quovis etiam doctissimo ad illas te adhortari, at verum est illud Ovidii: „Non nocet admisso subdere calcar equo.“<note xml:id="fn107" type="footnote" n="107">Ovid, Epistulae ex Ponto, 2, 6, 38.</note></s>
				</p>
			</div>
			<div xml:id="div5" corresp="regest5">
				<p>
					<s n="262" xml:lang="la" type="auto">Demum, quod his meis nęniis ab illarum te studio abduxi ad ludicra, quibus hanc impendisti horam, ne velis ęgre ferre.</s>
					<s n="263" xml:lang="la" type="auto">Ita enim collubitum fuit animo meo te seria tractantem his intercipere lusibus, quo sit facile visu, quid immineat malorum plebis curam agenti inter tot criticos ac malę fidei possessores, apud quos male audit cum evangelica veritas, tum quicunque sit farctus fidei sub apostolis in orbem divulgatę.</s>
					<s n="264" xml:lang="la" type="auto">Interim vale et me ama!</s>
					<s n="265" xml:lang="la" type="auto">Datę sunt in festo divi Thomę apostoli anno 1523 ex vico, etc.</s>
				</p>
				<p>
					<note type="signature">[Ohne Unterschrift.]</note>
				</p>
			</div>
			<div xml:id="div6" corresp="regest6">
				<p>
					<s n="266" xml:lang="la" type="auto">Sed ut capere possis, quid per hęc similia significaverim, est quidam apud nos Apitius<note xml:id="fn109" type="footnote" n="109">Apicius, ein römischer Feinschmecker und Meister der Kochkunst.</note> aut potius Sardanapalus, qui in diversoriis cum suo comitatu rimatur, quę sunt abdita, de quo et illud Horatii: „Percontatorem<pb type="edition" next="750"/> fugito, nam garrulus idem est.“<note xml:id="fn112" type="footnote" n="112">Horaz, Epistulae, 1, 18, 69.</note></s>
					<s n="267" xml:lang="la" type="auto">Unum quęrit, quot habuerit filios diva Maria virgo, alterum, quid sentiat aliud in re Luterana, ut nihil ininvestigatum relinquat delator impiissimus.</s>
					<s n="268" xml:lang="la" type="auto">Et quod istiusmodi sit homo, apparet ex totius corporis lineamentis, vita et moribus.</s>
					<s n="269" xml:lang="la" type="auto">Sed quid ultra de hoc Lynceo dicam, cui facta est potestas, ut homines, qui sunt in fidei simplicitate sane quam perspicaces, ergasculis tradat, cui nec lex ipsa divina nec illius opera cordi sunt, qui fere descivit a Christo et a doctrina apostolorum, cui nec est lectio sacrarum litterarum, quem posset vincere subulcus quispiam integra fide satis superque suspiciendus.</s>
					<s n="270" xml:lang="la" type="auto">Sed vino ingurgitari die noctuque esset apud illum in magno pretio!</s>
					<s n="271" xml:lang="la" type="auto">Inquietius malum non est inventu facile in territorio Tuginorum, sed parcat ei deus, qui alias parcit nemini homo perditissimus et odio et invidia, tum aliis animorum cladibus.</s>
					<s n="272" xml:lang="la" type="auto">Quid denique prę se ferat et cuius prętextu hęc struat mala, possum tibi recensere, dum soli fuerimus a colloquio.</s>
					<s n="273" xml:lang="la" type="auto">Iterum bene vale.</s>
				</p>
			</div>
			<div xml:id="div7" corresp="regest7">
				<p>
					<s n="274" xml:lang="la" type="auto">Potuissem plura ab his rudimentis in re poetica saniora immiscuisse, sed a consilio fuit ea omittere ad tempus, quo magis se accommodabunt.</s>
					<s n="275" xml:lang="la" type="auto">Iterum parce fervori et iactantię, qum nihil ex me sit nisi peccatum.</s>
				</p>
				<p>
					<note type="address">[Ohne Adresse.]</note>
				</p>
			</div>
		</body>
	</text>
</TEI>
