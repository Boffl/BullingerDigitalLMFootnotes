<TEI xmlns="http://www.tei-c.org/ns/1.0" xml:id="file10804" type="Brief" source="HBBW-6" n="766">
	<teiHeader xml:lang="de">
		<fileDesc>
			<titleStmt>
				<title subtype="file">Johannes Rhellikan (Müller aus Rellikon) / Bern an Heinrich Bullinger, 19. März 1536</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich ZB</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Salus et tranquilla conscientia per Christum, servatorem nostrum.</s>
				</p>
				<p>
					<s n="2" xml:lang="la" type="auto">Unas atque alteras literas <persName ref="p8412" cert="high">Megander</persName> mihi legendas exhibuit<note xml:id="fn1" type="footnote" n="1">Die beiden Briefe Bullingers an <persName ref="p8412" cert="high">Megander</persName> sind nicht erhalten.</note> humanitatis et amoris erga me summi.</s>
					<s n="3" xml:lang="la" type="auto">In alteris nanque petis, ut <persName ref="p8412" cert="high">Megander</persName> istis conditionibus amicitiae foedus tecum pangat, ut uterque vestrum communes secum amicos afferat, qua re dispeream, si quid unquam gratius obtingere potuisset.</s>
					<s n="4" xml:lang="la" type="auto">Hoc enim a me ultro expetis, quod a me prius abs te contendendum erat, nisi me natura a gratiis tam alienum fecisset.</s>
					<s n="5" xml:lang="la" type="auto">Quod igitur ad eruditionem et humanitatem adtinet (utpote qui natura tardior et ferotior sim), lubens tibi primas dedero; quod autem ad fidem in amicitia praestandam, ut me tibi non anteposuerim, sic nec postposuerim.</s>
					<s n="6" xml:lang="la" type="auto">Faxit Christus optimus maximus, ut hoc foedus inter nos omneis initum in Christi gloriam et ecclesiae commodum cedat, issque [!] sua gratia et spiritu utrorumque conatibus aspiret, ut absit omnis fucus et dolus malus, ita ut utrinque communibus votis et nisu alteri alteris succurrant et suppetias in negotio domini ac pietate promovenda quisque pro sua virili et ex officio ferant.</s>
					<s n="7" xml:lang="la" type="auto">Quodsi iunctis copiis sub Christo imperatore heic ad hunc modum meruerimus, non dubito, quin pro terreno illo ac momentaneo certamine aeternum triumphum simul acturi simus omnes.</s>
					<s n="8" xml:lang="la" type="auto">Fiat, fiat!</s>
					<s n="9" xml:lang="la" type="auto">Haec de epistolis tuis ad <persName ref="p8412" cert="high">Megandrum</persName> datis.</s>
				</p>
				<p>
					<s n="10" xml:lang="la" type="auto">Caeterum quum <persName ref="p8171" cert="high">Theodoro</persName>, communi nostro amico, bis super molesto rerum mearum statu scripserim<note xml:id="fn2" type="footnote" n="2"><persName ref="p8428" cert="high">Rhellikans</persName> Briefe an <persName ref="p8171" cert="high">Theodor Bibliander</persName> sind ebenfalls verloren.</note> rogaverimque tandem, ut tibi et <persName ref="p1753" cert="high">Leoni</persName><note xml:id="fn3" type="footnote" n="3"><persName ref="p1753" cert="high">Leo Jud</persName>.</note> meum negotium et epicedium in <persName ref="p1391" cert="high">Bertoldi</persName> et <persName ref="p5497" cert="high">Francisci</persName> manes<note xml:id="fn4" type="footnote" n="4">Das Trauergedicht auf den Tod von <persName ref="p1391" cert="high">Berchtold Haller</persName> und <persName ref="p5497" cert="high">Franz Kolb</persName> konnte bisher nicht aufgefunden werden.</note> communicaret,<pb type="edition" next="175"/> vereror literas ei non esse redditas aut ipsum per occupationes (nihil enim gravius de tanto et tam syncero amico suspicari libet) mihi rescribere non potuisse.</s>
					<s n="11" xml:lang="la" type="auto">Quo fit, ut totam rem tibi eatenus communicaturus sim, ut cum symmysta Leone, <persName ref="p8171" cert="high">Bibliandro</persName> et d. <persName ref="p3242" cert="high">Uttingero</persName> sic conferas, uti apud <placeName ref="l41" cert="high">Bernates</placeName> mihi non sit fraudi.</s>
				</p>
				<p>
					<s n="12" xml:lang="la" type="auto">Res ad hunc se habet modum: Interim dum <persName ref="p3099" cert="high">Sulcerus</persName> e <placeName ref="l28" cert="high">Basilea</placeName> huc commigravit mihique collega datus est, hoc praeter praelegendi provintiam mihi iniunctum est, ut et contionandi munus subeam, si quando necessitas urgeat.</s>
					<s n="13" xml:lang="la" type="auto">Hanc conditionem quum circiter triennium aut quadriennium totum recusassem, tandem (ut et coram tibi proxime, ni fallor, retuli<note xml:id="fn6" type="footnote" n="6">Bei weicher Gelegenheit <persName ref="p8428" cert="high">Rhellikan</persName> mit Bullinger sprach, ist nicht bekannt.</note>), quum <persName ref="p3099" cert="high">Sulcerus</persName> me theologica novi testamenti praelectione liberasset, nullo amplius iure me excusare potui, nisi totus hinc migrare voluissem.</s>
					<s n="14" xml:lang="la" type="auto">Quam primum itaque hoc oneris semel subii, moles de die in diem major humeris meis imposita est, adeo ut circiter 10 solidas septimanas pro <persName ref="p5497" cert="high">Francisco</persName> strumae morbo laborante<pb type="scan" next="456v."/> et contionandum et praelegendum fuerit, deinde pro <persName ref="p1391" cert="high">Bertoldo</persName> felicis memoriae, <persName ref="20015" type="auto_name">Cunzeno</persName><note xml:id="fn7" type="footnote" n="7"><persName ref="p8401" cert="high">Peter Kunz</persName>.</note> et <persName ref="p8412" cert="high">Megandro</persName> multoties utpote omnibus tribus valetudinariis existentibus.</s>
					<s n="15" xml:lang="la" type="auto">Quod onus quum humeris meis plane impar esse viderem, senatum adii ac negotii difficultatem, <foreign xml:lang="el">ἀλλὰ μὴν τὸ ἀδύνατον</foreign>, pro ingenii mei tenuitate et infantia exposui, quod scilicet neque e re puerorum sit lectiones tam saepe in totum suspendere neque e re ecclesiae, cui illotis et manibus et pedibus<note xml:id="fn8" type="footnote" n="8">ohne die erforderliche Einweihung, Ausbildung; vgl. <bibl>Adagia</bibl>, 1, 9, 54f (<bibl>LB</bibl> II 354f).</note> contionatoris vice substituar, ut interim de studiorum meorum pernitie taceam, qui instar equi desultorii nunc hoc, nunc illud imparatus agere cogar.</s>
					<s n="16" xml:lang="la" type="auto">Ad eam relationem ac quaerelam concisum ac (mea sententia) satis rigidum responsum senatus dedit, nempe breviter aut affirmandum mihi esse aut negandum, quod superioribus conditionibus essem staturus.</s>
					<s n="17" xml:lang="la" type="auto">Quum in puncto temporis nec asserere nec negare tutum esset, deliberandi tempus postulavi, quo dato et negotio cum verbi ministris collato respondi me aliquo usque prioribus conditionibus staturum, donec sibi de commodis ecclesiastis prospicerent.</s>
					<s n="18" xml:lang="la" type="auto">Interea <persName ref="p1391" cert="high">Bertoldus</persName> noster moritur et illi doctorem <persName ref="p5837" cert="high">Sebastianum</persName><note xml:id="fn9" type="footnote" n="9">Zur Berufung <persName ref="p5837" cert="high">Sebastian Meyers</persName> als Nachfolger <persName ref="p1391" cert="high">Hallers</persName> s. unten <ref target="file10810">Nr. 772</ref>, 14-32.</note>, virum quidem[?] (ut audio) pium, doctum et syncerum, sed senio ita confectum, ut paucis annis, imo mensibus, ecclesiae nostrae commodare possit, accersunt.</s>
					<s n="19" xml:lang="la" type="auto">Unde, quantum videre videor, in eodem luto mihi haesitandum<note xml:id="fn10" type="footnote" n="10">Vgl. Adagia, 1,4, 99 (<bibl>LB</bibl> II 180).</note> et idem saxum semper volvendum<note xml:id="fn11" type="footnote" n="11">Vgl. Adagia, 2,4, 40 (<bibl>LB</bibl> II 535).</note> esset.</s>
					<s n="20" xml:lang="la" type="auto">Nam ut maxime quidam <persName ref="p8054" cert="high">Marcus</persName> (ut ferunt) e <placeName ref="l28" cert="high">Basilea</placeName> quoque advocetur<note xml:id="fn12" type="footnote" n="12">Gemeint ist wohl <persName ref="p8054" cert="high">Markus Bertschi</persName>. Über Pläne, ihn nach <placeName ref="l41" cert="high">Bern</placeName> zu berufen, ist sonst nichts bekannt.</note>, tamen, quum <persName ref="p8412" cert="high">Megander</persName> et Cunzenus (ut praedixi)<pb type="edition" next="176"/> valetudinarii sint et <persName ref="p5837" cert="high">Sebastianus</persName> emeritus prope Christi miles et iam iam rude ac missione donandus, haud dubie pristina illa moles ac studiorum meorum interpellatio mihi negotium facesset.</s>
					<s n="21" xml:lang="la" type="auto">Proinde si vobis, amicis et patronis meis, consultum visum erit, sic me ex istis tricis extricavero, ut expectato rei istius eventu et totius fabulae catastropha senatum rursus adeam ac ei dicam me in prima vocatione mea illi gnaviter ministraturum, si nihil negotii cum ecclesiastica functione mihi faciant; sin minus, me ad futuram <foreign xml:lang="el">τὴν πεντηκοστὴν</foreign> omnes simul renuntiare.</s>
					<s n="22" xml:lang="la" type="auto">Anteaquam vero haec dicerem, operae pretium putarim a te certiorem fieri me, an mihi locus haerendi apud vos esset, numne alibi de literaria provintia mihi prospici posset.</s>
					<s n="23" xml:lang="la" type="auto">Quocirca, mi Bullingere, quaeso, communica hoc negotii cum praedictis viris, sed caute et non nisi silentii stipulatione facta, et primo quoque nuntio, quid super eo decreveritis, significa<note xml:id="fn13" type="footnote" n="13">Die Antwort Bullingers ist nicht erhalten; <persName ref="p8428" cert="high">Rhellikan</persName> blieb jedenfalls bis 1538 in <placeName ref="l41" cert="high">Bern</placeName>.</note>.</s>
					<s n="24" xml:lang="la" type="auto">Ego vestris monitis et consiliis, si qua potero, acquiescam.</s>
				</p>
				<p>
					<s n="25" xml:lang="la" type="auto">Dum haec scriberem, nostri cum aliquanta militum manu et tormentorum VI ad castrum quoddam praemunitum nomine Chilion oppugnandum postridie expeditionem facturi erant<note xml:id="fn14" type="footnote" n="14">Die auf den 19. März nach <placeName ref="l41" cert="high">Bern</placeName> aufgebotene Truppe zog am folgenden Tag aus und erstürmte am 29. März das Schloß <placeName ref="l1552" cert="high">Chillon</placeName> (Kt. Waadt); vgl. <hi>Gilliard,</hi> Conquête 196-210.</note>.</s>
				</p>
				<p>
					<s n="26" xml:lang="la" type="auto"><persName ref="p8412" cert="high">Megander</persName> et <persName ref="p3099" cert="high">Sulcerus</persName> noster et te et tuos <foreign xml:lang="el">συνεργοὺς</foreign> salvere iubent.</s>
					<s n="27" xml:lang="la" type="auto">Salutabis et tu vicissim<pb type="scan" next="||457r."/> nomine meo <persName ref="p1753" cert="high">Leonem</persName>, <persName ref="p3242" cert="high">Uttingerum</persName>, <persName ref="p8127" cert="high">Pellicanum</persName> et <persName ref="p8171" cert="high">Bibliandrum</persName> nostrum imprimis.</s>
				</p>
				<p>
					<s n="28" xml:lang="la" type="auto">Vale.</s>
				</p>
				<p>
					<s n="29" xml:lang="la" type="auto">Ex <placeName ref="l41" cert="high">Berna</placeName>, 19. martii anno 1536.</s>
				</p>
				<p>
					<s n="30" xml:lang="la" type="auto">Tuus <persName ref="p8428" cert="high">Ioan. Rhelicanus</persName>.</s>
				</p>
				<p>
					<note type="address">[Adresse auf f. 457v.:]</note>
					<s n="31" xml:lang="la" type="auto">Viro cum docto tum pio [d.] Heinrycho Bul[lin]gero, antistiti Tig[u]rinae ecclesię prima[rio], amico et patron[o] suo observandissim[o].</s>
					<s n="32" xml:lang="de" type="auto">Zürich.</s>
				</p>
			</div>
		</body>
	</text>
</TEI>
