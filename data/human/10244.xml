<TEI xmlns="http://www.tei-c.org/ns/1.0" xml:id="file10244" type="Brief" source="HBBW" n="213">
	<teiHeader xml:lang="de">
		<fileDesc>
			<titleStmt>
				<title subtype="file">Johannes Winzürn / Tegerfelden AN Heinrich Bullinger, Leo Jud, [kurz nach dem 23. April]</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="de">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratiam et pacem a domino etc.</s>
				</p>
				<p>
					<s n="2" xml:lang="de" type="manual">Lieber Meister Heinrich und Meister <persName ref="p2305">Leo</persName>.</s>
					<s n="3" xml:lang="de" type="auto">Ich thuͦn üch zuͦ wyssen, das der landvogt von <placeName>Badenn</placeName> uff zinstag vor sant Jörgen tag nechst verschinen<note xml:id="fn5" type="footnote" n="5">St. Georgstag war der 23. April, der vorangehende Dienstag der 22. April.</note> zuͦ miner herber [!] zuͦ <placeName>Tegerfeldenn</placeName> ist geritten und mit mir gantz unbeschedenlich<note xml:id="fn6" type="footnote" n="6">unziemlich, maßlos (<bibl>SI</bibl> VIII 250f).</note> gerett, welches ich üch nit kan verhallten, und zeig üch nit sömlichs an von wegen miner person, sunder von wegen göttlicher er, die damit gröblich gelesteret wirt, ouch unser gloub also gschmechtt.</s>
					<s n="4" xml:lang="de" type="auto">Ist min byt an üch, das yr sömlichen handel vätterlichen betrachten und, so fer es üch guͦt bedücht, sömlichs eim burgermeister<note xml:id="fn7" type="footnote" n="7"><persName>Diethelm Röist</persName>.</note> und den ratten anzezeigen.</s>
					<s n="5" xml:lang="de" type="auto">Nit das ich begere, das mine gnädigen herren von Zürich etwaß unradß<note xml:id="fn8" type="footnote" n="8">Unheil, Mißhelligkeit (<bibl>SI</bibl> VI 1577-1579).</note> oder unruͦ anfahendt von minet wegen, sunder das do betrachtet werde, wie die er gottes ouch gefyrderet und weder uns noch unserem glouben getröwet, und ungevecht<note xml:id="fn9" type="footnote" n="9">nicht verfolgt, nicht angefeindet (<bibl>SI</bibl> I 644f).</note> und ungehasset<note xml:id="fn10" type="footnote" n="10">Vgl. den Wortlaut des Zweiten Landfriedens, <bibl>EA</bibl> IV/1b 1568.</note>, diewil doch das der landfriden vermag etc.</s>
				</p>
				<p>
					<s n="6" xml:lang="de" type="auto">Und ist das der handel: Anfengklich hatt der landvogt mich angerett, öb ich noch wysse, was er mit mir habe gerett, do der tag zuͦ <placeName>Baden</placeName> gewessen?</s>
					<s n="7" xml:lang="de" type="auto">Antwurt: Ja, ich wysse es wol.</s>
					<s n="8" xml:lang="de" type="auto">Landvogt: Warumb ich das aber nit gehalten habe?</s>
					<s n="9" xml:lang="de" type="auto">Antwurt: Ich habe es gehallten (domit yr, mine lieben fetter, aber vernemend, was der landvogt mit mir gerett habe, und er nit selbß muntlich, sunder meister <persName ref="p5543">Hab</persName><note xml:id="fn12" type="footnote" n="12"><persName>Johannes Haab</persName>.</note> von Zürch und fenderich <persName>Störler</persName> von <placeName>Bernn</placeName> in sinem namen hand also gerett: Die acht ort haben mich wider erkent gen <placeName>Tegerfelden</placeName>, und sölle luͦgen, das ich predige unnachteilig dem landsfriden; antwurt: Ich welle mich des flissen, so fer ich ienen<note xml:id="fn14" type="footnote" n="14">irgendwie (<bibl>SI</bibl> I 296).</note> möge; dis ist die<pb type="edition" next="111"/> sum) und habe den landsfriden nit gebrochen, sunder minen glouben prediget minen schefflinen, und yres gloubens in kein wyß weder gescholten ouch nie gedacht<note xml:id="fn15" type="footnote" n="15">erwähnt (<bibl>SI</bibl> XIII 653).</note>, und hab mich sömlichß bezüget uff ein gantze gmeind, die hab mich gehört.</s>
					<s n="10" xml:lang="de" type="auto">Landvogt zuͦ mir: «Du ruͤmst das din hoch und lügst damit» etc.</s>
					<s n="11" xml:lang="de" type="auto">Uff sömlichs hab ich gefragt, womit ich den landsfriden brochen habe.</s>
					<s n="12" xml:lang="de" type="auto">Landvogt: «Mit dem hast du den friden gebrochen, das du uff den ostertag ein fresseten hast do uffgericht und die selbigen hoch geruͤmpt.</s>
					<s n="13" xml:lang="de" type="auto">Und mit dem, das du din fresseten so hoch geruͤmpt hast, domit hast unseren glouben geschmecht.»</s>
					<s n="14" xml:lang="de" type="auto">Darnach rett er: «Wir hand den waren ungezwiffletten allten christenlichen glouben.</s>
					<s n="15" xml:lang="de" type="auto">Darumb hat man uns brieff und sigel geben.»<note xml:id="fn16" type="footnote" n="16">Anspielung auf den Passus vom «waren cristenlichen glouben» <placeName>der V Orte</placeName> im Zweiten Landfrieden (<bibl>EA</bibl> IV/1b 1568).</note></s>
					<s n="16" xml:lang="de" type="manual">Domit fragt er mich, öb es nit also were.</s>
					<s n="17" xml:lang="de" type="auto">Domit marck<note xml:id="fn17" type="footnote" n="17">merkte.</note> ich den griff<note xml:id="fn18" type="footnote" n="18">Kniff, List (<bibl>SI</bibl> II 710).</note>, antwurt: Wie der landsfriden were, also ließ ich yren glouben sin.</s>
					<s n="18" xml:lang="de" type="auto">Ich hette ouch kein fresseten angericht, sunder das nachtmal der dancksagung begangen mit minen bruͤderen.</s>
					<s n="19" xml:lang="de" type="auto">Diewil der landsfriden lutete, das yeweder parthy die anderen ungeföcht lassen sölle, begere ich sömlichs.</s>
					<s n="20" xml:lang="de" type="auto">Des hab ich mich ouch bysher geflissen.</s>
					<s n="21" xml:lang="de" type="auto">Ich hab ouch im anzeigt, das der decan von <placeName>Zurtzach</placeName> mir uss miner befolnen kilchen mit sin selbs gwalt uff den ostermöntag<note xml:id="fn20" type="footnote" n="20">am 14. April.</note> den tisch<note xml:id="fn21" type="footnote" n="21">den Abendmahlstisch.</note> (der in nit hab geirt<note xml:id="fn22" type="footnote" n="22">gestört.</note>) heruss getragen (domit er etwa selbß 12 wytte möchte haben<note xml:id="fn23" type="footnote" n="23">damit er ungefähr selbzwölft (er und ungefähr elf andere) Platz habe.</note>); hab ouch ettlich der rätten zuͦ im gesant, lassen fragen, diewil ich den tisch me uff den selbigen tag welle bruchen (ouch gebrucht), warumb oder us was ursach er den herusß getragen habe.</s>
					<s n="22" xml:lang="de" type="auto">Antwurt: Er welle in do nit wyssen, dan sin gloub wysse nit, das er nebett ein sömlichen mess habe etc.</s>
					<s n="23" xml:lang="de" type="auto">Uff sömlichs hatt mir der landvogt kein antwurt geben, aber nach fyl hoher<note xml:id="fn24" type="footnote" n="24">stolzer, strenger (<bibl>SI</bibl> II 973).</note> reden mir also getröwet: (landvogt:) Syge sach<note xml:id="fn25" type="footnote" n="25">falls (<bibl>SI</bibl> VII 112).</note>, das im me fyrkome<note xml:id="fn26" type="footnote" n="26">zu Ohren komme (<bibl>SI</bibl> III 279).</note>, das ich den landsfriden mit sömlichem oder mit anderem breche <foreign xml:lang="la">(iudicent fratres),</foreign> er welle mich selbs bim kopff nemen.</s>
					<s n="24" xml:lang="de" type="auto">Damit welle er mich warnen, welle mich selbs reichen<note xml:id="fn27" type="footnote" n="27">holen.</note> und an ein landsgricht stellen und do lassen das recht über mich gon.</s>
					<s n="25" xml:lang="de" type="auto">Hatt mich hiemit gefragt, öb ich das verstanden.</s>
					<s n="26" xml:lang="de" type="auto">Antwurt: «Ja, ich begere ouch nüt anders den das recht.»</s>
					<s n="27" xml:lang="de" type="auto">Und hab noch me wellen reden, da tobet er wie ein schwin, und alle min red verschluͦg er mir im mund.</s>
					<s n="28" xml:lang="de" type="auto">Doby sind die zwen gesin, <persName>Caspar Schriber</persName><note xml:id="fn28" type="footnote" n="28">Unbekannt.</note> von <placeName>Baden</placeName> und <persName>Steffen Keiser</persName><note xml:id="fn29" type="footnote" n="29">Unbekannt.</note> von <placeName>Zurtzach</placeName> (und wo es nott ist, lieben heren, so wil ich selbs persönlich der klag bestendig sin, wo man desse begert).</s>
					<s n="29" xml:lang="de" type="auto">Hiemit bitten ich, das ir die sach betrachten, mir darin ratten.</s>
					<s n="30" xml:lang="de" type="auto">Schribent, wie der sach zuͦ thuͦn syge, umb gottes er willen.</s>
					<s n="31" xml:lang="de" type="auto">Die gnad gottes sy mit üch.</s>
					<s n="32" xml:lang="de" type="auto">Amen.</s>
				</p>
				<p>
					<s n="33" xml:lang="la" type="auto"><pb type="edition" next="112"/>Datum ut supra<note xml:id="fn30" type="footnote" n="30">Siehe oben Z. 3. Demnach wäre der Brief kurz nach dem 23. April abgefaßt.</note>, anno 33.</s>
				</p>
				<p>
					<s n="34" xml:lang="de" type="auto"><persName>Johans Winzürn</persName>, ein diener des wortß zu <placeName>Tegerfelden</placeName>, üwer willig[er].</s>
				</p>
				<p>
					<note type="address">[Adresse auf der Rückseite:]</note>
					<s n="35" xml:lang="de" type="auto">Minen lieben herrenn und vätterenn, Meister Heinrich Bulliger und Meister <persName ref="p2305">Leo Jud</persName>, dinem des wortß zu Zürch.</s>
				</p>
			</div>
		</body>
	</text>
</TEI>
