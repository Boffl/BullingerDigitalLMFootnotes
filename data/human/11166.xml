<TEI xmlns="http://www.tei-c.org/ns/1.0" xml:id="file11166" type="Brief" source="HBBW" n="1123">
	<teiHeader xml:lang="de">
		<fileDesc>
			<titleStmt>
				<title subtype="file">Johannes Rhellikan (Müller aus Rellikon) / Bern AN Heinrich Bullinger, 19. April 1538</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich ZB</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Salus et pacata conscientia per Christum Iesum.</s>
				</p>
				<p>
					<s n="2" xml:lang="la" type="auto">Gratias tibi quam possum maximas et habeo et ago, mi Bullingere, quod de provintia mihi decernenda aliquid certius scripsisti<note xml:id="fn1" type="footnote" n="1">Der Brief ist nicht erhalten.</note>, quam hactenus a nuntiis coram audiverim.</s>
					<s n="3" xml:lang="la" type="auto">Alius nanque alia mihi retulit, ut nimirum alius aliter rem intellexit.</s>
				</p>
				<p>
					<s n="4" xml:lang="la" type="auto">Alterum consilium eorum apud vos senatorum, qui censent scholam Rythensem in urbem transferendam, mihi non ob hoc solum probatur, quod ego malim apud vos studii theologici gratia agere, verum etiam ob multa discipulorum commoda.</s>
					<s n="5" xml:lang="la" type="auto">His enim non tantum me, sed alios quoque professores audire liceret, et ab ineunte adulescentia veteris et novi instrumenti literis commodissime imbui possent, dum eorum paedagogus singulas praelectiones auditas singulis diebus, antequam cubitum irent, ita ab eis exigeret, ut, quid ex unaquaque observassent, praeceptori redderent.</s>
					<s n="6" xml:lang="la" type="auto">Ut taceam interim de doctorum virorum exemplo, quo in dies moneri ac meliores, non tantum doctiores evaderent.</s>
					<s n="7" xml:lang="la" type="auto">Huc accedit, quod et schola vestra politiorum literarum ferme (ut audio) deserta frequentior reddi posset, si profectiores discipuli ex coenobiis in urbem transferrerentur et per vices nunc <persName>Theodorum</persName><note xml:id="fn3" type="footnote" n="3"><persName>Theodor Bibliander</persName>.</note>, <persName>Pellicanum</persName>, <persName>Collinum</persName>, <persName ref="p8423">Ammianum</persName> et me dialectica, rhetorica alternis vicibus et aliquid in novo testamento praelegentem audirent, ita tamen, ut auditorum selectus haberetur et quisque pro sui ingenii modulo plures aut pauciores audiret profitentes ac scribendi dicendique exercitium adhibere posset.</s>
					<s n="8" xml:lang="la" type="auto">Tantum de paedagogi et puerorum profectu, si schola Rythena in urbem transferreretur.<pb type="edition" next="125"/></s>
				</p>
				<p>
					<s n="9" xml:lang="la" type="auto">Quantum vero ad nutrimenta <foreign xml:lang="el">καὶ οἰκονοµικήν</foreign> adtinet, si ego huic ludo praeficiendus essem, perquam cuperem oeconomum constitui et coquam, qui singula vitae necessaria pueris et mihi cum mea familia victum suppeditarent.</s>
				</p>
				<p>
					<s n="10" xml:lang="la" type="auto">Neque enim ego cum mea uxorcula<note xml:id="fn4" type="footnote" n="4"><persName>Rhellikans</persName> Ehefrau war eine Schwester von Johannes und <persName>Christian Wirth</persName> (<persName>Hospinian</persName>); s. Amerbach, Korr. VI 162f; <persName>Hospinian</persName> an Bullinger, 17. August [1544], Zürich StA, E II 366, 269.</note> perquam valetudinaria et rei domesticae alioquin parum perita tantum curarum exantlare queam.</s>
					<s n="11" xml:lang="la" type="auto">Scis enim hominem artibus liberalibus deditum ab anxiis huiusmodi curis alienum esse oportere.</s>
				</p>
				<p>
					<s n="12" xml:lang="la" type="auto">Quocirca, mi Bullingere, rogatum non solum te, sed <persName>Megandrum</persName>, <persName ref="p2305">Leonem</persName><note xml:id="fn5" type="footnote" n="5"><persName ref="p6796">Leo Jud</persName>.</note> ac reliquos tuos symmystas, qui haec curant, velim, ut senatui Tigurino hoc consilium non dissuaderetis, sed summis viribus persuaderetis ac <placeName>Basiliensium</placeName>, <placeName>Argentinensium</placeName> <placeName>Bernensiumque</placeName> hac in re non pessimum institutum<pb type="scan" next="458b__v."/> sequeretur, imprimis tamen Rauracorum, qui ex dominicanorum coenobio optimum paedagogium omnibus rebus ad literarum studia spectantibus instructum instituerunt<note xml:id="fn6" type="footnote" n="6">Zu den Anfängen des Alumnats im Basler Predigerkloster s. Theophil <hi>Burckhardt-Biedermann,</hi> Geschichte des Gymnasiums zu <placeName>Basel</placeName>, <placeName>Basel</placeName> 1889, S. 17-22.</note> ac <persName>Lepusculum</persName> ei ita praefecerunt, ut non nisi in re literaria et pietate docenda occupatus sit prorsusque a rei domesticae cura solutus.</s>
				</p>
				<p>
					<s n="13" xml:lang="la" type="auto">Salutabis nomine meo praedictos tuos collegas, <persName>Theodorum</persName> et alios mei studiosos, et facite circumspecti sitis in futuro apud vos conventu<note xml:id="fn7" type="footnote" n="7">Zur bevorstehenden Tagung der reformierten Städte s. oben <ref target="file11161">Nr. 1118</ref>, Anm. 12.</note>.</s>
					<s n="14" xml:lang="la" type="auto">Quidquid enim hactenus <foreign xml:lang="el">λογοδαίδαλοι</foreign><note xml:id="fn8" type="footnote" n="8">Siehe oben <ref target="file11159">Nr. 1116</ref>, Anm. 11.</note> minis ac saevitia impetrare non potuerunt, nunc blanditiis, fucis, offutii[s], insidiis, cuniculis ac machinationibus mirificis obtinere conantur.</s>
					<s n="15" xml:lang="la" type="auto">Id quod facile ex nostris intelligo; quum enim senetio<note xml:id="fn9" type="footnote" n="9"><persName>Sebastian Meyer</persName>.</note> in Ioannis 6. capite enarrando supra modum in nos debacchatus sit ac subinde inculcaverit confestim, simul et semel cum porrecto pane fideli menti eodem momento Christi corpus edendum dari, nunc una cum Cuͦnzio<note xml:id="fn10" type="footnote" n="10"><persName>Peter Kunz</persName>.</note> suo mitior factus prorsus eam rem obticet et, quo faventiorem plaebem sibi reddant, nullam omnino adhortationem de eucharistia, quid et quomodo sumenda sit, coenę praemiserunt.</s>
					<s n="16" xml:lang="la" type="auto">Id quod tamen antea semper solenni[ter] factum est.</s>
				</p>
				<p>
					<s n="17" xml:lang="la" type="auto">Vale.</s>
				</p>
				<p>
					<s n="18" xml:lang="la" type="auto">Datum <placeName>Bernę</placeName>, 19. aprilis anno 1538.</s>
				</p>
				<p>
					<s n="19" xml:lang="la" type="auto"><persName>Ioan. Rhellicanus</persName>.</s>
				</p>
				<p>
					<s n="20" xml:lang="de" type="auto">Uffen <placeName>Zurzach</placeName> merckt<note xml:id="fn11" type="footnote" n="11">Zur <placeName>Zurzacher</placeName> Messe Hohen <ref target="file11159">Nr. 1116</ref>, Anm. 25.</note> wird ich imm schiff byß gan <placeName>Brugg</placeName> (ist es gotz will) mitt min hußplunder<note xml:id="fn12" type="footnote" n="12">Hausrat.</note> und volck<note xml:id="fn13" type="footnote" n="13">Familie.</note> faren und darnach zuͦ üch; daru[mb]<pb type="edition" next="126"/> helffend und schaffend, wie ich üch denn wol vertrüw, daß mi[r] vorhin kunt thon werd, wo ich hin sölle ziehen.</s>
				</p>
				<p>
					<note type="address">[Adresse darunter:]</note>
					<s n="21" xml:lang="la" type="auto">Ornatissimo viro d. Heinricho Bullingero, ecclesiae Tigurinae pastori primario, amic[o] et pat[rono] suo fa[ventissi]mo.</s>
				</p>
			</div>
		</body>
	</text>
</TEI>
