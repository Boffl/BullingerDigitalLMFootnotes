<TEI xmlns="http://www.tei-c.org/ns/1.0" xml:id="file11777" type="Brief" source="ET-I" n="110">
	<teiHeader xml:lang="de">
		<fileDesc>
			<titleStmt>
				<title subtype="file">Richard Hilles / Frankfurt am Main an Heinrich Bullinger, 24. M채rz 1543</title>
			</titleStmt>
			<publicationStmt>
				<authority>Universit채t Z체rich</authority>
				</publicationStmt>
			<sourceDesc>
				<bibl type="scan">Z체rich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Deo laus!</s>
					<s n="2" xml:lang="la" type="auto">Quam possim humiliter me tuae pietati commendo, mi domine colende.</s>
					<s n="3" xml:lang="la" type="auto">Literas tuas per Falcknerum nuper accepi, quibus te excusas, quod non tanta potueras tum temporis respondere prolixitate, quanta, ut ais, fortassis exspectabam.</s>
					<s n="4" xml:lang="la" type="auto">At ego vicissim respondeo, me omnino tam prolixum, sed mihi vere utile et gratissimum responsum, non cupiisse, ne tibi fuissem nimis molestus, ut fui dubio procul.</s>
					<s n="5" xml:lang="la" type="auto">Propter <persName ref="p505" cert="high">Joannem Bourcherum</persName> ex animo habeo tibi gratias, praesertim quod tanto citius, ut loqueris, ob meum patrocinium illum juvisti.</s>
					<s n="6" xml:lang="la" type="auto">De rege <placeName ref="l26" cert="high">Scotorum</placeName> D. <persName ref="p4466" cert="high">Joanni Butlero</persName> paulo post natalem Domini scripsi, eum certe mortuum esse, atque <placeName ref="l15" cert="high">Antverpiae</placeName> fuisse inter aliquos famam eundem ex vulnere interiisse: id quod in meis literis non erat notatum, certissimum tamen et ab ipsis <placeName ref="l26" cert="high">Scotis</placeName> confessum, regem eorum post suos ab Anglis captos nobiles aliquot statim obiisse.</s>
					<s n="7" xml:lang="la" type="auto">Ex eo tempore nihil certe ex Anglia accepi, praeterquam quod rex noster absque mora in <placeName ref="l26" cert="high">Scotiam</placeName> illos nobiles remisisset, ut pro se apud <placeName ref="l26" cert="high">Scotos</placeName> orarent, et regnum illi reddi aut offerr a <placeName ref="l26" cert="high">Scotis</placeName> suis viribus omnibus conarentur.</s>
					<s n="8" xml:lang="la" type="auto">Sed, ut jam ab Anglo nobili hic audivi, nihil fere a <placeName ref="l26" cert="high">Scotis</placeName> impetrati sunt, sed ad regem rediere suo conatu plane deceptum.</s>
					<s n="9" xml:lang="la" type="auto">Alii tamen nostrates <placeName ref="l15" cert="high">Antverpiae</placeName> jactarunt, proceres <placeName ref="l26" cert="high">Scotiae</placeName> ad istorum nobilium preces aut industriam in Angliam <placeName ref="l26" cert="high">Scotorum</placeName> cardinalem misisse.</s>
					<s n="10" xml:lang="la" type="auto">Iste autem Anglus hic mihi retulit contrarium fere: videlicet, <placeName ref="l26" cert="high">Scotos</placeName> novum regem sibi constituisse ex suis, Gallorum regem in opem implorasse, et nostrum totis viribus in animo habere adhuc depellere.</s>
					<s n="11" xml:lang="la" type="auto">Non audio regem Angliae <persName ref="p18538" cert="high">Caesari</persName> confoederatum esse, neque amicitiam Gallo renunciasse; quamvis eum hoc propter <placeName ref="l26" cert="high">Scotos</placeName>, si illis succurrat, brevi facturum esse verisimile sit.</s>
					<s n="12" xml:lang="la" type="auto">Nihilominus mihi his nundinis ex Anglia scriptum est, <placeName ref="l26" cert="high">Scotos</placeName>, qui naves aliquot a nostratibus eripuerunt, a proceribus <placeName ref="l26" cert="high">Scotiae</placeName> prohibitos esse, ne bona quibus oneratae fuerunt divenderent, priusquam scirent in illa etiam re quid placitum sit nostri regis.</s>
					<s n="13" xml:lang="la" type="auto">Poterit tamen in ea re latere aliquid doli, ne scilicet rex Angliae se muniat fortius, atque in bellum paret citius.</s>
					<s n="14" xml:lang="la" type="auto">Bene vale, et me uxori tuae carissimae omnibusque tam piissimis quam doctissimis viris, mihi per tuam operam isthic notis, commendatum quam diligentissime habeto.</s>
					<s n="15" xml:lang="la" type="auto">Deus te tuique similes diutissime conservet, et orate pro me.</s>
					<s n="16" xml:lang="de" type="auto">Amen.</s>
					<s n="17" xml:lang="la" type="auto">Jam <placeName ref="l361" cert="high">Nurembergam</placeName> (post mensem, Deo volente, rediturus) profecturus sum ad vendendos pannos meos, quos propter Juliacensem ducem non sunt ausi huc his nundinis mittere amici mei, qui <placeName ref="l15" cert="high">Antverpiae</placeName> res meas curant; atque ideo miserunt eos <placeName ref="l361" cert="high">Nurembergam</placeName> ad nundinas jam appropinquantes.</s>
					<s n="18" xml:lang="la" type="auto">Iterum vale et vive feliciter.</s>
					<s n="19" xml:lang="de" type="auto">Amen.</s>
					<s n="20" xml:lang="la" type="auto">Francofordiae, 24 die Martii, 1543.</s>
				</p>
				<p>
					<s n="21" xml:lang="la" type="auto">Tuus, RICARDUS HILLES INSCRIPTIO.</s>
				</p>
				<p>
					<note type="address">[Adresse:]</note>
					<s n="22" xml:lang="la" type="auto">Domino Henrico Bvllingero theologo pientissimo amico meo imprimis caro et colendo.</s>
					<s n="23" xml:lang="la" type="auto">Tiguri.</s>
				</p>
			</div>
		</body>
	</text>
</TEI>
