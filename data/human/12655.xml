<TEI xmlns="http://www.tei-c.org/ns/1.0" xml:id="file12655" type="Brief" source="TUSTEP-18" n="2608">
	<teiHeader xml:lang="de">
		<fileDesc>
			<titleStmt>
				<title subtype="file">Franciscus Dryander (de Enzinas) / Basel an Heinrich Bullinger, 5. Oktober 1546</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Etsi nihil erat, quod ad te scribere oporteret, Bullingere doctissime, tamen, quia indignum amore nostro putabam amicitiam inter nos auspice Christo initam aeternoque foedere confirmatam negligentia et silentio languescere, inanes quam nullas literas ad te scribere malui.</s>
					<s n="3" xml:lang="la" type="auto">Certe occasionem rescribendi praebebo, quam alioqui nimis suppeditant horum temporum perturbationes.</s>
					<s n="4" xml:lang="la" type="auto">De bello feruntur quidem satis multa, sed incertis rumoribus omnia, et modo tristia modo laeta nunciantur, ut est hominum consuetudo et natura, qui privatos affectus suaque praeiudicia, quae domo attulerunt, ad publica negocia non verentur traducere.</s>
					<s n="5" xml:lang="la" type="auto">Arbitror vos isthic habere certiora, quae tuis literis optarem cognoscere.</s>
				</p>
			</div>
			<div xml:id="div2" corresp="regest2">
				<p>
					<s n="6" xml:lang="la" type="auto">De comiciis Badenae peractis nihil adhuc certo audivi, nisi quod vereor eandem esse, quae prius fuerat, inter Helvetios animorum dissensionem.</s>
					<s n="7" xml:lang="la" type="auto">Tristia profecto haec sunt, quae hodie nostris oculis videmus, et merito recte sentientium animos debent affligere.</s>
					<s n="8" xml:lang="la" type="auto">Sed quid facias?</s>
					<s n="9" xml:lang="la" type="auto">An proinde nos frangi animis debemus?</s>
					<s n="10" xml:lang="la" type="auto">Imo vero multo etiam animosius elaborandum statuo, ut quisque in sua vocatione fideliter deo serviat et forti atque infracto animo per medias aerumnas et pericula usque ad metam suae vocationis constanter perrumpat.</s>
					<s n="11" xml:lang="la" type="auto">Profecto<note xml:id="fn7" type="footnote" n="7">García: Id profecto.</note> facis tu, si quisquam alius, Bullingere, non solum magna cum tuae virtutis commendatione, sed maiore quoque reipublicae utilitate, dum aedis praeclara monumenta ingenii tui ad omnem posteritatem de tua integritate ac doctrina testificatura.</s>
				</p>
			</div>
			<div xml:id="div3" corresp="regest3">
				<p>
					<s n="12" xml:lang="la" type="auto">Faceres autem multo cumulatius officium tuum, si tractationem dogmatum ecclesiasticorum, quae apud te delitescunt, in commune conferres.</s>
					<s n="13" xml:lang="la" type="auto">Quod ut facias, non solum ecclesiae utilitas hortatur, sed ego etiam valde impense abs te postulo; nam et ego ex promissione tua, quasi ex syngrapha, videor mihi optimo iure id abs te debere impetrare.</s>
					<s n="14" xml:lang="la" type="auto">Neque certe orare te desinam, donec extorsero, ne utilitatem, quae tuo isto scripto ad multos est perventura, in te uno claudi patiare.</s>
					<s n="15" xml:lang="la" type="auto">Tu si importunitatem meam effugere vis, celeriter fidem tuam liberato, quod te facturum esse non dubito.</s>
					<s n="16" xml:lang="la" type="auto">De me autem, quem alioqui tuam in potestatem victum<note xml:id="fn8" type="footnote" n="8">?/García: totum.</note> tradidi, meamque tibi denuo astringo fidem, ea semper expectabis, quae ab homine tui studosissimo expectari posse videantur.</s>
				</p>
			</div>
			<div xml:id="div4" corresp="regest4">
				<p>
					<s n="17" xml:lang="la" type="auto">Saluta meo nomine d. <persName ref="p8127" cert="high">Pellicanum</persName> et Iohannem, qui apud eum habitat, cuius literas misi ad <persName ref="p467" cert="high">Bucerum</persName>, sed nondum accepi responsum.</s>
					<s n="18" xml:lang="la" type="auto">Mitto ad te vaticinium, quod a <persName ref="p467" cert="high">Bucero</persName> accepi.</s>
					<s n="19" xml:lang="la" type="auto">Expecto chartam, quam debebat mittere typographus, quem oro, ut selectam mittat et cito, aut si id facere non potest, me admoneat, ut eam curem ex <placeName ref="l157" cert="high">Francofordia</placeName>.</s>
					<s n="20" xml:lang="la" type="auto">Bene vale.</s>
				</p>
				<p>
					<s n="21" xml:lang="la" type="auto"><placeName ref="l28" cert="high">Basileae</placeName>, 5. die octobris 1546.</s>
				</p>
				<p>
					<s n="22" xml:lang="la" type="auto">Tuus ex animo Franciscus Dryander.</s>
				</p>
			</div>
			<div xml:id="div5" corresp="regest5">
				<p>
					<s n="23" xml:lang="la" type="auto">Has literas mittes Lindavium.</s>
				</p>
				<p>
					<note type="address">[Adresse auf der Rückseite:]</note>
					<s n="24" xml:lang="la" type="auto">Clarissimo viro domino Henrico Bullingero, amico et fratri suo carissimo.</s>
					<s n="25" xml:lang="la" type="auto">Tiguri.</s>
				</p>
			</div>
		</body>
	</text>
</TEI>
