<TEI xmlns="http://www.tei-c.org/ns/1.0" xml:id="file11865" type="Brief" source="CR" n="1312">
	<teiHeader xml:lang="de">
		<fileDesc>
			<titleStmt>
				<title subtype="file">Heinrich Bullinger / [Zürich] AN [Erasmus Ritter], 22. November 1543</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">De excommunicatione.</s>
					<s n="2" xml:lang="la" type="auto">Abhorreo totus novationis studio: ipsa enim experientia cum veteris saeculi tum meae aetatis doctus, scio plus inde oriri detrimenti quam emolumenti.</s>
					<s n="3" xml:lang="la" type="auto">Semel usus est excomunicatione Apostolus, atque iterum in primitiva Ecclesia non fuit adeo frequens.</s>
					<s n="4" xml:lang="la" type="auto">Certe Dominus videtur ecclesiam suam non affixisse praescripto alicui modo.</s>
					<s n="5" xml:lang="la" type="auto">Satis est si in Ecclesia sit publica disciplina, quae impudentes coerceat quominus peccent, quoquo tandem id modo fiat.</s>
					<s n="6" xml:lang="la" type="auto">Nihil dubito optimos fratres Gallos non malo huc rapi spiritu.</s>
					<s n="7" xml:lang="la" type="auto">Vidi quae D. Calvinus in Institutione sua disputavit de excommunicatione, nec enim negabit, opinor, adhibendum esse modum, temporaque servanda, ne pax Ecclesiae violetur: in qua maxime tritico parcendum est, ne simul cum zizaniis eradicetur.</s>
					<s n="8" xml:lang="la" type="auto">Sunt ex hostibus Verbi qui nihil perinde optarent, quam ut excommunicationem restauraremus.</s>
					<s n="9" xml:lang="la" type="auto">Ita enim non vane futurum sperant ut brevi Ecclesia nostra in innumeras sit findenda sectas.</s>
					<s n="10" xml:lang="la" type="auto">Malo ego aliquam habere ecclesiam, quam nullam.</s>
					<s n="11" xml:lang="la" type="auto">Diu et multum laboravit D. Joannes Oecolampadius in restituenda excommunicatione: restituit, sed quid illud est in quo Basiliensis ecclesia caeteras superat?</s>
					<s n="12" xml:lang="la" type="auto">Neque omnino contendendum esse puto quod tu dicis: «aegre majora severioraque iis induci aut imponi posse qui minora et mitiora rejiciunt.»</s>
					<s n="13" xml:lang="la" type="auto">Cupio hac de re legas sancti Augustini judicium, libro contra Epistolam Parmeniani 3°, Cap. 2°.</s>
					<s n="14" xml:lang="la" type="auto">Interea metuo non paucos de restitutione excommunicationis esse sollicitos, non alio consilio nisi ut tyrannidem exerceant et bilem relevent.</s>
					<s n="15" xml:lang="la" type="auto">Quibus omnibus modis obsistendum puto, ne Ecclesiam libertate spoliatam conjiciant in impiam hominum servitutem.</s>
				</p>
				<p>
					<s n="16" xml:lang="la" type="auto">De examine ante Coenam, non aliud possum dicere, quam confessionis auricularis, qua vix aliud habuit malum Ecclesia exitialius, esse praeparationem ac perambulationem.</s>
					<s n="17" xml:lang="la" type="auto">Quorsum, quaeso, opus his novationibus a malesanis inventis?</s>
					<s n="18" xml:lang="la" type="auto">Ex qua, oro, scriptura probabunt nobis hoc Examen presbyteri?</s>
					<s n="19" xml:lang="la" type="auto">Quod habent pro se exemplum Apostolorum?</s>
					<s n="20" xml:lang="la" type="auto">Sanctus Paulus, post restitutam ex institutione Domini Coenam, «probet autem seipsum,» inquit, «homo,» suae utique conscientiae cuique relinquens examen liberum quod isti sacerdoti deferunt.</s>
					<s n="21" xml:lang="la" type="auto">Celebrarunt cum ipso Domino coenam omnium perfectissimam discipuli.</s>
					<s n="22" xml:lang="la" type="auto">Quis legitur prius examinatus?</s>
					<s n="23" xml:lang="la" type="auto">In convivio sacro reperta sunt aliquot millia in Actis Apostolorum.</s>
					<s n="24" xml:lang="la" type="auto">Quis sigillatim examinavit?</s>
					<s n="25" xml:lang="la" type="auto">Proinde hominum commenta manditant qui hujusmodi novationes Ecclesiae obtrudunt.</s>
					<s n="26" xml:lang="la" type="auto">Reducatur confessio, circumscribetur hujusmodi limitibus Coena, ut pauci post haec convivae sint futuri, fietque ex coena gratulatoria conscientiarum carnificina.</s>
					<s n="27" xml:lang="la" type="auto">Satis nobis tradidit examinis et probationis Dominus, qui jussit diligenter docere ministros et quemlibet se ipsum probare.</s>
					<s n="28" xml:lang="la" type="auto">Viaticum morituris et ultimo afficiendis supplicio ferre, ex superstitione Papistica radicem habet.</s>
					<s n="29" xml:lang="la" type="auto">Scio alicubi apud scriptores priscos, pacem datam morituris: sed nulla id nobis a Domino praescriptione neque ullo ab exemplo apostolico traditum.</s>
					<s n="30" xml:lang="la" type="auto">Ita demum gratia iterum affigetur signis.</s>
					<s n="31" xml:lang="la" type="auto">Haec nobis ab inventis hominum venerunt: quae olim tantopere oppugnavimus, ea nunc sponte nostra reducimus.</s>
				</p>
				<p>
					<s n="32" xml:lang="la" type="auto">Baptismus publica est Ecclesiae ceremonia, sive actio publica.</s>
					<s n="33" xml:lang="la" type="auto">Ergo per publicum Ecclesiae ministrum administrari debet.</s>
					<s n="34" xml:lang="la" type="auto">Quod alii de obstetricum baptismo garriunt, ipsi quid dicant viderint.</s>
					<s n="35" xml:lang="la" type="auto">Zipporae certe circumcisio, Exodi 4°, ab omnibus interpretibus relata est ad contemptum, sive neglectum potius, circumcisionis.</s>
					<s n="36" xml:lang="la" type="auto">Neglectum enim circumcisionis punire voluit Angelus (sic).</s>
					<s n="37" xml:lang="la" type="auto">Atqui cum infans jam in lucem editus morte praepropera excedit, ut non liceat parentibus ferre ad Baptismum, quis est qui non videat nullum hic esse neglectum?</s>
					<s n="38" xml:lang="la" type="auto">Nil igitur hic probat Zipporae exemplum.</s>
					<s n="39" xml:lang="la" type="auto">Praeterea praecepit Dominus octavo demum die circumcidere infantem.</s>
					<s n="40" xml:lang="la" type="auto">Quot autem putas infra octo illos dies expirasse.</s>
					<s n="41" xml:lang="la" type="auto">Expirarunt igitur sine sacramento.</s>
					<s n="42" xml:lang="la" type="auto">At hoc non fuit eis fraudi, quia non accessit vel neglectus, vel contemptus.</s>
					<s n="43" xml:lang="la" type="auto">Nam et foemellae sine circumcisione sunt servatae, veluti Sara, Rachel et reliquae.</s>
					<s n="44" xml:lang="la" type="auto">Proinde si non accedat contemptus Baptismi, non videntur damnari infantes qui sine baptismo excedunt.</s>
					<s n="45" xml:lang="la" type="auto">Scio quid sanctus Augustinus sensit damnari, sed leviter dumtaxat.</s>
					<s n="46" xml:lang="la" type="auto">Ego vero ex foedere et propter promissionem salvari credo.</s>
					<s n="47" xml:lang="la" type="auto">Cum itaque nullum est infantis periculum, cur isti disputant de Baptismo obstetricum ?</s>
					<s n="48" xml:lang="la" type="auto">Removit alias Apostolus mulieres ab officiis ecclesiasticis.</s>
					<s n="49" xml:lang="la" type="auto">Eas autem Martion cum suis, ut est apud Epiphanium, baptisare jussit.</s>
				</p>
				<p>
					<s n="50" xml:lang="la" type="auto">Significativa, utilia et non superstitiosa signa campanarum, vera pietas libera relinquit ecclesiis, ea pro utilitate et necessitate ordinandi.</s>
					<s n="51" xml:lang="la" type="auto">Funerandi et sepulchrales ritus apud veteres patres perexigui et sine superstitione fuerunt.</s>
					<s n="52" xml:lang="la" type="auto">At legibus et praescriptionibus velle singulis ecclesiis praescribere, quod paucis videtur decorum, pugnat cum libertate ecclesiastica.</s>
				</p>
				<p>
					<s n="53" xml:lang="la" type="auto">Video autem quid sit: Olim totis viribus conabamur ritus Papisticos ex nostris ecclesiis eliminare.</s>
					<s n="54" xml:lang="la" type="auto">Jam invenias qui omnibus nervis conentur Lutheranas ceremonias singulis obtrudere ecclesiis, ut confiteantur se Lutheri esse discipulos, a cujus plenitudine omnes acceperunt.</s>
					<s n="55" xml:lang="la" type="auto">Parum pius et commodus futurus [conatus].</s>
				</p>
				<p>
					<s n="56" xml:lang="la" type="auto">Caeterum Lutherus nos, id est Tigurinos ministros, prorsus abjicit et damnat tanquam seductores, ut qui nihil pietatis habeamus et ecclesias nostrae fidei concessas ad inferos nobiscum abripiamus.</s>
					<s n="57" xml:lang="la" type="auto">Idque tanto furore, tanta confidentia et importunitate fecit, ut qui hactenus omnia Lutheri probaverunt, hoc praepostero furiosi hominis perculsi judicio, damnent hominis Papalem temeritatem.</s>
					<s n="58" xml:lang="la" type="auto">Rogas quid simus facturi?</s>
					<s n="59" xml:lang="la" type="auto">Malum malo rependere nolumus: juxta Christi regulam, infirmos offendere nolumus.</s>
					<s n="60" xml:lang="la" type="auto">Privata est epistola et nimis malesani hominis.</s>
					<s n="61" xml:lang="la" type="auto">Intelligimus interdum, nos non male audire apud ecclesias inferioris Germaniae.</s>
					<s n="62" xml:lang="la" type="auto">Cum ergo nostra doctrina et innocentia, per gratiam Dei, illustrior sit quam possit hujusmodi criminatione obscurari, dies Domini omnia revelabit.</s>
					<s n="63" xml:lang="la" type="auto">Vale, die 22 Novembris 1543.</s>
				</p>
				<p>
					<s n="64" xml:lang="la" type="auto">BULLINGERUS.</s>
				</p>
			</div>
		</body>
	</text>
</TEI>
