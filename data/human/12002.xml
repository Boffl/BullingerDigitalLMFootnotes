<TEI xmlns="http://www.tei-c.org/ns/1.0" xml:id="file12002" type="Brief" source="CO" n="568">
	<teiHeader xml:lang="de">
		<fileDesc>
			<titleStmt>
				<title subtype="file">Heinrich Bullinger / Z체rich AN Johannes Calvin, 23. [August] 1544</title>
			</titleStmt>
			<publicationStmt>
				<authority>Universit채t Z체rich</authority>
				</publicationStmt>
			<sourceDesc>
				<bibl type="scan">Z체rich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratiam et vitae innocentiam a Domino.</s>
				</p>
				<p>
					<s n="2" xml:lang="la" type="auto">Saepius te, Calvine doctissime idemque mihi carissime et colendissime frater, re admodum vili obturbo.</s>
					<s n="3" xml:lang="la" type="auto">Verum quia nihil a te responsionis accipio quum toties scripserim, cogor hoc facere quod facio.</s>
					<s n="4" xml:lang="la" type="auto">Suspicor enim meas tibi non esse redditas.</s>
				</p>
				<p>
					<s n="5" xml:lang="la" type="auto">Adolescens quem mihi commendasti Gallus agit apud scribam urbis nostrae primum, hominem magnae autoritatis et peritissimum in ea arte.</s>
					<s n="6" xml:lang="la" type="auto">In annum solvit scribae aureos coronatos 16. Ego pro 8 coronatis me debitorem obstrinxi.</s>
					<s n="7" xml:lang="la" type="auto">Debet ille praeterea aliquot pecunias pro libris aliquot Froschovero, pro quibus item fidem meam obstrinxi.</s>
					<s n="8" xml:lang="la" type="auto">Moris est autem apud nos ut dimidiatam partem totius summae in annum solvendae pendant mox ab anni principio ac diserte dicant quid de residua anni parte decreverint.</s>
					<s n="9" xml:lang="la" type="auto">Oro itaque, mi Calvine, ut mercatori haec indices et per hunc urbis nostrae cursorem publicum respondeas et pecunias mittas.</s>
					<s n="10" xml:lang="la" type="auto">De adolescente proximis ad te literis quaedam dedi.</s>
					<s n="11" xml:lang="la" type="auto">Ea non repeto quia eas tibi certo redditas puto.</s>
					<s n="12" xml:lang="la" type="auto">Mitto tibi libellum de antiquitate fidei christianae olim a me scriptum germanice, nunc autem versum a studioso quodam, quamvis non omnino feliciter.</s>
					<s n="13" xml:lang="la" type="auto">Quaeso munusculum hoc boni consulas.</s>
				</p>
				<p>
					<s n="14" xml:lang="la" type="auto">Amo te ex animo.</s>
					<s n="15" xml:lang="la" type="auto">Vale.</s>
					<s n="16" xml:lang="la" type="auto">Tiguri 23. anno 1544.</s>
				</p>
				<p>
					<s n="17" xml:lang="la" type="auto">Salutabis fratres.</s>
				</p>
				<p>
					<s n="18" xml:lang="la" type="auto">H. Bullingerus tuus.</s>
				</p>
				<p>
					<s n="19" xml:lang="la" type="auto">Clarissimo viro D. Ioanni Calvino Genevatium concionatori fratri carissimo suo.</s>
				</p>
			</div>
		</body>
	</text>
</TEI>
