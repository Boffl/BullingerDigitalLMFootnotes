<TEI xmlns="http://www.tei-c.org/ns/1.0" xml:id="file11643" type="Brief" source="HBBW" n="1600">
	<teiHeader xml:lang="de">
		<fileDesc>
			<titleStmt>
				<title subtype="file">s.n. / Zürich AN Kaspar (von) Schwenckfeld, 1. Februar 1542</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="de">
		<body>
			<div xml:id="div1" corresp="regest1">
				<p>
					<s n="1" xml:lang="de" type="auto">Gnad unnd frid von gott dem vatter durch unseren herren Jesum Christum, mit erbietung unsers früntlichen gruͦsses unnd willigen diensten bevor.</s>
				</p>
				<p>
					<s n="2" xml:lang="de" type="auto">Eerenvester, lieber herr unnd fründ, uwer schriben an uns gethon<note xml:id="fn1" type="footnote" n="1">Oben <ref target="file11640">Nr. 1597</ref>.</note> zuo sampt dem buͦch, uff die schmalkhaldische condemnation unnd uff die Antilogian unnsers lieben herren unnd bruͦders <persName>Vadiani</persName> durch uch gestelt, habend wir von dem frommen, eerenfesten <persName>Jacoben Helden</persName> von Dieffenow, bürgern zuo <placeName>Strassburg</placeName>, empfangen, den selben ouch sins anbringens von üweren wegen guͦtwillig verhört.</s>
				</p>
				<p>
					<s n="3" xml:lang="de" type="auto">Unnd danckend uch hieruff alles üweren früntlichen embietens, arbeit<note xml:id="fn4" type="footnote" n="4">Mühe, Einsatz.</note> unnd guͦten willens gegen uns etc.</s>
					<s n="4" xml:lang="de" type="auto">Fuͤgend uch hiemit zewüssen, guͦter unnd früntlicher meinung, das wir uns hie unnd bisshar der scharpfen disputationen von sömlichen hohen sachen unnd hochgelerter, träffenlicher lüten, so vil uns müglich gwesen, darin zuo richten oder uns darin zuo legen<note xml:id="fn6" type="footnote" n="6">zu entscheiden oder zu vermitteln.</note>, gantz entschlagen<note xml:id="fn7" type="footnote" n="7">enthalten haben.</note>, dargegen das wir die kilchen Christi, so uns befolhen, zum trüwlichisten unnd unnserem besten vermögen nach, vorab nach evangelischer, apostolischer einfalte, also gelert habend, das got, der himelisch vatter, allen sinen gloubigen gnedig sin unnd das eewig leben geben welle durch unnseren herren Jesum Christum, welcher in unzertrenter person, doch mit unvermischten naturen, warhaffter got unnd mensch, für uns gekrützget, gestorben unnd begraben ist, der ouch mit sinem waren menschlichen lichnam am dritten tag widerum von den todten ufferstannden, in die himel uffgefaren unnd da noch, warer gott unnd mensch, zur gerechten gottes sitzend unnd widerumb mit waarhafftem lib uber die lebenden unnd todten zuo richten, zuokünfftig ist etc.</s>
					<s n="5" xml:lang="de" type="auto">Dann sömlicher unnser leer unnd<pb type="edition" next="35"/> gloubens habend wir guͦten, hellen grund in dem unfelbaren wort gottes; dem selben werdend wir mit der hillff gottes also styff<note xml:id="fn13" type="footnote" n="13">fest, beständig.</note> anhangen unnd darby beliben, das, wenn glich ein engel vom himel kem unnd uns ein annders offnen welte, würdend wirs gantz unnd gar nit annemmen.</s>
				</p>
				<p>
					<s n="6" xml:lang="de" type="auto">So feer ir nun des gloubens unnd glicher apostolischer einfalt unnd haltung sind, danckend wir got und bittend in, das er üch unnd allen gloubigen sin gnad meere.</s>
					<s n="7" xml:lang="de" type="auto">Wo ir aber anderer meynung sind, bittend wir den herren, das er uch gnedig sy unnd uweren verstannd uff die ein-<pb type="scan" next="349v."/>falten, gesunden leer widerumb richte.</s>
				</p>
				<p>
					<s n="8" xml:lang="de" type="auto">Von dem span, den ir bisshar mit den Smalkhaldischen gehept, unnd von uwer hanndlung oder iren verdammung habend wir bis uff dise stund nie nutzig gewüst.</s>
					<s n="9" xml:lang="de" type="auto">Darumb konnend wir uns eins frembden unnd unbekanten hanndels ubel beladen<note xml:id="fn18" type="footnote" n="18">nicht/schwerlich annehmen.</note>.</s>
					<s n="10" xml:lang="de" type="auto">Von dem schriben<note xml:id="fn19" type="footnote" n="19">Zu <persName>Vadians</persName> "Antilogia" vgl. ebd.</note> aber unnsers fürgeliebten herrenn unnd bruͦders <persName>Vadiani</persName> habend wir wol gewüst, hoffend aber, die wil der eerenfest <persName>Jacob Held</persName> in uweren namen by <persName>Vadiano</persName> gesin, im ouch uwer geschrifft unnd buͦch überantwurt unnd gehanndlet, ouch genampter unser lieber her <persName>Vadian</persName> allweg fürpündiger<note xml:id="fn20" type="footnote" n="20">außerordentlicher.</note> früntlickeit gegen mengklichen, fürtreffenlich trüw dem herren Christo, darzuo grosser bescheidenheit unnd wunderbarer kunst unnd erfarnuß ist, er habe der mass mit unnd gegen uch gehandlet unnd sich veranlasset<note xml:id="fn22" type="footnote" n="22">Stellung bezogen.</note>, das es alles zuo guͦtem nach gereichen werde.</s>
				</p>
				<p>
					<s n="11" xml:lang="de" type="auto">Darum habend wir üwer buͦch uffgenommen, nit das wir es ylends unnd angends lesind, dan wir mit vilen geschefften beladen sind unnd diser zit kein muͦß habend.</s>
					<s n="12" xml:lang="de" type="auto">Wir habends ouch nit darumb empfangen unnd behalten, das wir darüber richtind oder ir unnser urtheil erwartind, dann wir uns zuo vil ringfug<note xml:id="fn25" type="footnote" n="25">zu unbedeutend.</note> zuo solchen dingen schetzend, sonnder wen es unnser aller unnd unsers jetlichs gelegenheit erliden mag, das wir es dann besehend.</s>
					<s n="13" xml:lang="de" type="auto">Doch hoffend wir, unser lieber herr und bruͦder <persName>Vadian</persName> werde hierinn allweg<note xml:id="fn27" type="footnote" n="27">in jeder Hinsicht.</note> hanndlen der gebür nach, das es unnser besunderen arbeit nit bedörffe<note xml:id="fn28" type="footnote" n="28"><persName>Vadian</persName> antwortete auf <persName>Schwenckfelds</persName> Werk mit der Schrift "Dreyzehen namhaffter irrthumb Gaspar Schwenckfelds, außzogen auß seinen büchern, die er hat lassen ußgon von dem bekenntniß und der glori Christi [...]", Zürich: [<persName>Christoph Froschauer</persName>], [1542](BZD C 314).</note>.</s>
				</p>
				<p>
					<s n="14" xml:lang="de" type="auto">Gott der allmechte well uch sinen geist durch Jesum Christum trülich unnd rychlich mitteilen.</s>
					<s n="15" xml:lang="de" type="auto">Amen.<pb type="edition" next="36"/></s>
				</p>
				<p>
					<s n="16" xml:lang="de" type="auto">Datum Zürich, dess ersten tags im hornung 1542.</s>
					<s n="17" xml:lang="de" type="auto">Pfarher, prediger, leser, diener der kylchen Zürich.</s>
				</p>
				<p>
					<note type="address">[Adresse auf f. 350v.: ]</note>
					<s n="18" xml:lang="de" type="auto">Dem frommen, erenvesten, unserm lieben, besondernn <persName>Casparn Schwenckfeld</persName>, uff <placeName>Justingen</placeName> inn Schwabenn.</s>
				</p>
			</div>
		</body>
	</text>
</TEI>
