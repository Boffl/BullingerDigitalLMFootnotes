<TEI xmlns="http://www.tei-c.org/ns/1.0" xml:id="file13021" type="Brief" source="HBBW" n="2972">
	<teiHeader xml:lang="de">
		<fileDesc>
			<titleStmt>
				<title subtype="file">Johannes Haller d.J. / [Augsburg] AN [Heinrich Bullinger], 31. Juli 1547</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="de">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">S.</s>
					<s n="2" xml:lang="de" type="auto">Disen ingeschloßnen brieff hab ich vor 2 tagen gschriben<note xml:id="fn2" type="footnote" n="2">Hallers Brief <ref target="file13019">Nr. 2970</ref> vom 29. Juli.</note>; dann ich vermeint, der bott welt uf sin.</s>
					<s n="3" xml:lang="de" type="auto">Diewyl er aber nitt hatt bishar mögen gfergget werden, kan ich üch diß nitt verhalten, so sich darzwüschend zuͦtragen.</s>
				</p>
			</div>
			<div xml:id="div2" corresp="regest2">
				<p>
					<s n="4" xml:lang="de" type="auto">Es habend mine herren<note xml:id="fn7" type="footnote" n="7">Die <placeName>Augsburger</placeName> Ratsherren.</note> bishar ein heimliche wacht von ir burgerschafft znacht laßen uff den gaßen gan, damitt man still und ruͦwig wer, doch nitt starck, das nieman meinte, das si etwas anrichten weltind: je 10 und 10 mitteinander.</s>
					<s n="5" xml:lang="de" type="auto">So ist nun diser nechten einer, ein hauptman von den keiserschen, so jetz kon<note xml:id="fn9" type="footnote" n="9">gekommen (sind).<ptr target="zfnfn17238-2" type="zfn"/></note>, an die gstoßen und über si gschworen, was si da gangind.</s>
					<s n="6" xml:lang="de" type="auto">Si habend gsagt, si syend von der oberkeit wegen da.</s>
					<s n="7" xml:lang="de" type="auto">„Was oberkeit?“ hatt diser gsagt; „ist auch ein andere oberkeit hie dann kei[sersche] m[a]j[esta]t?</s>
					<s n="8" xml:lang="de" type="auto">Das üch botz hie und dert!“, und uf si zuckt<note xml:id="fn12" type="footnote" n="12">das Schwert gezückt; s. <bibl>Adelung</bibl> IV 1745.</note> mittsampt sinen <pb type="edition" next="370"/> knechten.</s>
					<s n="9" xml:lang="de" type="auto">Die unseren habend sich gwert und dem hauptman zwen stich gen, doch nitt schedlich.</s>
					<s n="10" xml:lang="de" type="auto">Aber deß hauptmans knecht sind unseren zuͦ starck gsin und habend ir 4 gfangen.<ptr target="fnb" type="footnote" n="b"/></s>
					<s n="11" xml:lang="de" type="auto">Die vier gfangnen stond in gfar, daß man inen die köpf abschlahet, wiewol große bitt für si angleit wirt.</s>
				</p>
			</div>
			<div xml:id="div3" corresp="regest3">
				<p>
					<s n="12" xml:lang="de" type="auto">Darus ist nun ein selich läben worden, das vil Spanger ufgsin und der von Madrutsch<note xml:id="fn16" type="footnote" n="16"><persName>Nicolò Madruzzo</persName>; s. <ref target="file13019">Nr. 2970</ref>, <ptr target="qvfn17236-2" type="qv"/>.</note> auch darzuͦ kon.</s>
					<s n="13" xml:lang="de" type="auto">Der hatt ein huffen haggenschützen gnan und an deß b[urgermeister] Herbrots hus kon und die thür anghept ufstoßen, das si erwacht.</s>
					<s n="14" xml:lang="de" type="auto">Ein knecht ist herfür glauffen und gsagt, si söllind doch hüpschlich thuͦn, so well ers den herren anzeigen; aber er hatt in mußen ufthuͦn.</s>
					<s n="15" xml:lang="de" type="auto">Darzwüschend ist der burgermeister ufgsin und ein rock angstoßen und zuͦ in gangen.</s>
					<s n="16" xml:lang="de" type="auto">Do habend si gsagt: „Wer heißt üch <placeName>Augspurger</placeName> ein wacht über uns halten?</s>
					<s n="17" xml:lang="de" type="auto">Das üch“, etc.</s>
					<s n="18" xml:lang="de" type="auto">Und hatt einer under inen 4 mal das rapier durch in stechen wellen, doch verhinderet.</s>
					<s n="19" xml:lang="de" type="auto">Herbrot hatt in guͦte wort gen, so vil er gmögen.</s>
					<s n="20" xml:lang="de" type="auto">Si habend inn aber zwungen, daß er mitt inn hatt muͤßen, nitt gwüßt wohin.</s>
					<s n="21" xml:lang="de" type="auto">Darzwüschend ist der knecht zum stattvogt glauffen.</s>
					<s n="22" xml:lang="de" type="auto">Der ist ylends mitt sinen knechten kan<note xml:id="fn25" type="footnote" n="25">gekommen. Siehe dazu oben <ptr target="qvfn17238-2" type="qv"/>. "kon" und "kan" begegnen in Zürcher Quellen aus dem 16. Jahrhundert bei gleichem Sinngehalt nebeneinander.</note> und si brett, das si den burgermeister wider glaßen hand, sonst wer er vilicht under das ys kommen.</s>
				</p>
			</div>
			<div xml:id="div4" corresp="regest4">
				<p>
					<s n="23" xml:lang="de" type="auto">Item es habend landsknecht etlichen mägten, die kutlen feil ghept<note xml:id="fn28" type="footnote" n="28">kutlen feil ghept: Innereien zum Kauf angeboten (haben).</note>, die kutlen gnon, ins kat<note xml:id="fn30" type="footnote" n="30">ins kat: in den Kot.</note> gworffen und mitt fuͤßen tretten.</s>
					<s n="24" xml:lang="de" type="auto">In dem ist zunfftmeister Witelspeck<note xml:id="fn31" type="footnote" n="31"><persName>Paul Wittelspeck</persName>, Zunftmeister; s. <bibl>Augsburger Eliten</bibl> 976.</note>, ein fürnemmer man, darzuͦ kan.</s>
					<s n="25" xml:lang="de" type="auto">Dem hands die meitli <pb type="scan" next="3066v."/> klagt.</s>
					<s n="26" xml:lang="de" type="auto">Do sind die landsknecht zuͦgloffen: „Bist du herr hie, bist du oberer?</s>
					<s n="27" xml:lang="de" type="auto">Man schiß dir uffs mul!“, etc.</s>
					<s n="28" xml:lang="de" type="auto">Hatt er nitt ein wort dörffen sagen.</s>
				</p>
			</div>
			<div xml:id="div5" corresp="regest5">
				<p>
					<s n="29" xml:lang="de" type="auto">Item einer frawen habend si ein zeinen mitt obs gnon und usgschüt, huffen mee gmacht.</s>
					<s n="30" xml:lang="de" type="auto">Darzuͦ ist der Herbrot kan mitt allen knechten, aber nitt ein wort dörffen sagen.</s>
					<s n="31" xml:lang="de" type="auto">Und deß dings ist on zal vil!</s>
					<s n="32" xml:lang="de" type="auto">Unser oberkeit darff nitt ein wort sagen, ja zum minsten buͦben.</s>
					<s n="33" xml:lang="de" type="auto">Gott erbarms!<pb type="edition" next="371"/></s>
				</p>
			</div>
			<div xml:id="div6" corresp="regest6">
				<p>
					<s n="34" xml:lang="de" type="auto">Unser nimpt man sich als wenig an, als werind wir sclaven.</s>
					<s n="35" xml:lang="de" type="auto">Wir habend si<note xml:id="fn34" type="footnote" n="34">Die <placeName>Augsburger</placeName> Ratsherren.</note> gebetten, das si doch etwar zuͦ der kantzlen ordnind, der uff uns acht habe.</s>
					<s n="36" xml:lang="de" type="auto">Aber uff unser vilffaltig anhalten habend wir nüt können erlangen, dann<note xml:id="fn36" type="footnote" n="36">außer.</note> das si gsagt, wir söllind nachpuren ansprechen, die mitt uns gangind.</s>
				</p>
			</div>
			<div xml:id="div7" corresp="regest7">
				<p>
					<s n="37" xml:lang="de" type="auto">Dorumb ists als nüt, was si unseren herren<note xml:id="fn39" type="footnote" n="39">Den Zürcher Ratsherren; s. dazu <ref target="file12957">Nr. 2908</ref>, <ptr target="qvfn17174-1" type="qv"/>.</note> zuͦgsagt, das si uns schirmen oder bi guͦter sicherheit heim schicken wellend.</s>
					<s n="38" xml:lang="de" type="auto">Si ließend uns ee ermürden<note xml:id="fn40" type="footnote" n="40">ee ermürden: eher ermorden.</note>, dann wir warlich, wo uns gott nitt sonderlich bewarte, weder lybs noch läbens sicher werend.</s>
				</p>
			</div>
			<div xml:id="div8" corresp="regest8">
				<p>
					<s n="39" xml:lang="de" type="auto">Nun ich befilchs gott, den ich nitt verlaugnen wil, so es an die bekantnus gat.</s>
					<s n="40" xml:lang="de" type="auto">Aber ich wil auch nitt in der verretery sin<note xml:id="fn43" type="footnote" n="43">in der verretery sin: (jemanden) verraten müssen.</note>, da einer nitt umb der bekantnuß Christi willen lydet, sonder umb siner negligentz willen.</s>
					<s n="41" xml:lang="de" type="manual">Dan je der, der gsagt hatt: <foreign xml:lang="la">„Qui me confessus fuerit, etc.“<note xml:id="fn47" type="footnote" n="47">Lk 12, 8.</note>,</foreign> der hatt auch gsagt: <foreign xml:lang="la">„Cavete vobis ab hominibus.“<note xml:id="fn48" type="footnote" n="48">Mt 10, 17.</note></foreign></s>
					<s n="42" xml:lang="de" type="auto">Der unsaglich wuͦcher und hoffart hat wol verdient, <foreign xml:lang="la">ut auferatur ab eis regnum dei.<note xml:id="fn49" type="footnote" n="49">Mt 21, 43.</note></foreign></s>
					<s n="43" xml:lang="la" type="auto">Haec est concors omnium fratrum sententia!</s>
				</p>
			</div>
			<div xml:id="div9" corresp="regest9">
				<p>
					<s n="44" xml:lang="de" type="auto">Ich wart nun<note xml:id="fn50" type="footnote" n="50">Haller hatte dem Zürcher Rat am 22. Juli geschrieben; s. <ref target="file13011">Nr. 2962</ref>,<ptr target="qvzl17227-3" type="qv"/>.</note> uff schriben miner herren noch ein acht tag.<note xml:id="fn51" type="footnote" n="51">Haller erhielt die vom Zürcher Rat am 28. Juli verfasste Antwort (s. dazu <ref target="file13018">Nr. 2969</ref>, <ptr target="qvfn17235-1" type="qv"/>) am 2. August; s. <ref target="file13027">Nr. 2978</ref>,<ptr target="qvzl17244-1" type="qv"/>.</note></s>
					<s n="45" xml:lang="de" type="auto">Kumpt nüt, so züch ich selbs!</s>
					<s n="46" xml:lang="de" type="auto">Ich hab ursach nun dalime gnug vor gott und allen verstendigen.</s>
				</p>
			</div>
			<div xml:id="div10" corresp="regest10">
				<p>
					<s n="47" xml:lang="de" type="auto">Was mir privatim begegnet, schrib ich nitt.</s>
					<s n="48" xml:lang="de" type="auto">Die publica gend mir me<note xml:id="fn53" type="footnote" n="53">gend mir me: geben mir mehr.</note> zuͦ schaffen.</s>
					<s n="49" xml:lang="de" type="auto">Man hofiert<note xml:id="fn54" type="footnote" n="54">scheißt.</note> mir uff min türschwellen, uff das benckli vor dem hus, malt mir galgen an tür.</s>
					<s n="50" xml:lang="de" type="auto">Das gult mir als glich, so es nun in der gmeind wol stuͤnd und das die unseren etwas hertz hettend.</s>
					<s n="51" xml:lang="la" type="auto">Vale, vale.</s>
					<s n="52" xml:lang="la" type="auto">Salutat te Musculus<note xml:id="fn57" type="footnote" n="57"><persName>Wolfgang Musculus</persName>.</note>, qui, quo se vertat, ignorat prorsus.</s>
					<s n="53" xml:lang="la" type="auto">Ultima iulii 1547.</s>
					<s n="54" xml:lang="la" type="auto">J. H., totus tuus.</s>
					<note type="address">[Ohne Adresse.]</note>
				</p>
			</div>
		</body>
	</text>
</TEI>
