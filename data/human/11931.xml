<TEI xmlns="http://www.tei-c.org/ns/1.0" xml:id="file11931" type="Brief" source="HBBW-14" n="1885">
	<teiHeader xml:lang="de">
		<fileDesc>
			<titleStmt>
				<title subtype="file">Wolfgang Musculus (Müsli, Meuslin) / Augsburg an Heinrich Bullinger, 4. April 1544</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">S[alutem] d[ico].</s>
					<s n="2" xml:lang="la" type="auto">Accepi literas tuas<note xml:id="fn2" type="footnote" n="2">Erster, nicht erhaltener, wohl im März geschriebener Brief an <persName ref="p8417" cert="high">Musculus</persName>.</note> una cum libello, quem contra <persName ref="p8312" cert="high">Cochleum</persName>, communem veritatis hostem, scripsisti,<note xml:id="fn3" type="footnote" n="3">Bullingers im März erschienene Schrift gegen <persName ref="p8312" cert="high">Cochläus</persName> (s. oben <ref target="file11904">Nr. 1858</ref> und 1861) war durch <persName ref="p8440" cert="high">Gervasius Schuler</persName> an <persName ref="p8417" cert="high">Musculus</persName> übermittelt worden; durch Schulers Hände ging auch der vorliegende Dankesbrief; s. unten <ref target="file11940">Nr. 1894</ref>, 6 mit Anm. 4.</note> Bullingere in domino charissime.</s>
					<s n="3" xml:lang="la" type="auto">Scilicet et in te verum est, quod in d. Philippo Mel[anchthone] praedicare soleo, nempe eximiae eruditioni eximiam coniunctam esse modestiam et humanitatem.</s>
					<s n="4" xml:lang="la" type="auto">Quid enim, obsecro, modestius quidque humanius, quam quod amicitiam <persName ref="p8417" cert="high">Musculi</persName>, qui nihil revera in se eximii agnoscit, homo doctissimus et tot aeditis lucubrationibus clarus ultro expetis, cum tua non mihi tantum, sed et bonis omnibus iam olim fuerit ambienda?</s>
					<s n="5" xml:lang="la" type="auto">Quod et ipse cupidissime fecissem, nisi intempestivus quidem, ut nunc video, attamen non plane <foreign xml:lang="el">ἄλογος</foreign> pudor me cohibuisset.</s>
					<s n="6" xml:lang="la" type="auto">Id quod etiam in clarissimo illo Sanctogall[ensi] consule d. <persName ref="p8049" cert="high">Ioachimo Vadiano</persName> accidit, cuius amicitiam, quam ex animo cupio, cunctanter literaria <foreign xml:lang="el">προσηγορίᾳ</foreign> ingredior,<note xml:id="fn4" type="footnote" n="4"><persName ref="p8417" cert="high">Musculus</persName> setzte sich erst am 14. Juli 1546 brieflich mit <persName ref="p8049" cert="high">Vadian</persName> in Verbindung; s. <persName ref="p8049" cert="high">Vadian</persName> BW VI 545f, <ref target="file11519">Nr. 1476</ref>.</note> cum ad hanc ab ipso, cum hic esset,<note xml:id="fn5" type="footnote" n="5"><persName ref="p8049" cert="high">Vadian</persName> war Ende 1543 nach <placeName ref="l1976" cert="high">Augsburg</placeName> gereist; s. <bibl>HBBW</bibl> XIII <ref target="file11871">[Nr. 1825]</ref> 334, Anm. 4.</note> vocatus etiam sim.</s>
					<s n="7" xml:lang="la" type="auto">Sed bene habet, optime<pb type="edition" next="174"/> Bullingere; hoc scilicet est vere piarum mentium ingenium, ut, sicut alias <foreign xml:lang="el">τὸ κρεῖττον</foreign> obtinent, ita non tam <foreign xml:lang="el">ϕιλεῖσθαι</foreign> quam <foreign xml:lang="el">ϕιλεῖν</foreign><note xml:id="fn6" type="footnote" n="6">Vgl. Aristoteles, Nikomachische Ethik VIII 9, 1159a 27.</note> quęrant.</s>
					<s n="8" xml:lang="la" type="auto">Et hunc animum vere divinum ex eo habent, qui usque adeo ipsa charitas est,<note xml:id="fn7" type="footnote" n="7">Vgl. <cit type="bible"><ref>1Joh 4, 8. 16</ref></cit>.</note> ut non solum prior,<note xml:id="fn8" type="footnote" n="8">Vgl. <cit type="bible"><ref>1Joh 4, 19</ref></cit>.</note> sed et vilissimos mortales, pulverem ac terram,<note xml:id="fn9" type="footnote" n="9">Vgl. <cit type="bible"><ref>Gen 3, 19</ref></cit>; <cit type="bible"><ref>Ps 103 (Vulg. 102), 14</ref></cit>, u.a.</note> inennarrabili[!] amore complexus et hunc suum erga nos amorem non levi<pb type="scan" next="267"/> aliqua nota, sed excellentissima, misso ac tradito pro nobis unigenito, testatus sit<note xml:id="fn10" type="footnote" n="10">Vgl. <cit type="bible"><ref>Joh 3, 16</ref></cit>; <cit type="bible"><ref>1Joh 4, 9</ref></cit>.</note>.</s>
				</p>
				<p>
					<s n="9" xml:lang="la" type="auto">Ex hoc fonte, frater, hunc tuum ac aliorum tui similium animum, quo mediocrium ac gregariorum virorum, quibus et me connumerabis, amicitiam et consuetudinem ambitis, certissime manare scio.</s>
					<s n="10" xml:lang="la" type="auto">Exosculor itaque divinam hanc animi tui modestiam et humanitatem curaboque pro mea virili, ut, si par esse in reddendis vicibus nequeo, haud procul tamen praecurrentem subsequar.</s>
				</p>
				<p>
					<s n="11" xml:lang="la" type="auto">Legi tuas fratribus, qui hic mecum Christo domino serviunt.</s>
					<s n="12" xml:lang="la" type="auto">Hi quoque amicitię semel inter nos initae observantiam pollicentur teque ac symmystas tuos, viros doctos ac pietate claros, quam officiosissime resalutant.</s>
				</p>
				<p>
					<s n="13" xml:lang="la" type="auto">Pro munusculo missi libelli habeo tibi gratiam.</s>
					<s n="14" xml:lang="la" type="auto">Curabo, ut haec scripta tua contra Conchleum<note xml:id="fn11" type="footnote" n="11">Die von <persName ref="p8417" cert="high">Musculus</persName> wahrscheinlich gewollte Hinzufügung des "n" im Namen ermöglicht ein Wortspiel zwischen dem griechischen <foreign xml:lang="el">κόχλος</foreign> großes Schneckenhaus, und <foreign xml:lang="el">κογχύλιον</foreign> kleines Schneckenhaus.</note> - iam olim explosum veritatis hostem nec apud suos tanti momenti habitum, quanti miser esse cupit - etiam ab aliis bonis viris legantur, praesertim d. <persName ref="p6076" cert="high">Chunrado Peutingero</persName>, optimo ac venerando sene, quem scio <persName ref="p8312" cert="high">Cochleo</persName> prae reliquis adversariis admodum esse infensum, ideoque illi continuo acceptum hunc libellum visendum exhibui, id quod in scheda hac manu ipsius scripta et his literis inserta vides.<pb type="edition" next="175"/></s>
					<s n="15" xml:lang="la" type="auto">Tu itaque pro gratia divinitus concessa hostes veritatis scriptis tuis oppugnando et caussam Christi illustrando perge, qua in re spiritus sanctus conatus tuos feliciter moderetur.</s>
				</p>
				<p>
					<s n="16" xml:lang="la" type="auto"><pb type="scan" next="268"/>Illud, quod in calce est literarum tuarum de dissidentibus inter se vestrorum ac sociorum animis,<note xml:id="fn14" type="footnote" n="14">Bullinger muss in seinem Brief die Uneinigkeit unter den eidgenössischen Orten (in der Solddienstfrage?) angesprochen haben. - Vgl. auch unten <ref target="file11990">Nr. 1943</ref>, 15-32; ferner 1891, 10-16.</note> sollicitum me reddidit, ne qua satanę improbitate fiat, ut periculosa hac tempestate novi apud vos motus excitentur.</s>
				</p>
				<p>
					<s n="17" xml:lang="la" type="auto">Nec dubito esse inter hostes evangelii Christi, qui noctes ac dies in hoc incumbant, ut exitiale quoddam rebus vestris incendium struant.</s>
					<s n="18" xml:lang="la" type="auto">Proinde christiana hic admodum opus est prudentia, vigilantia et precandi ad dominum assiduitate, ne quis satanę locus permittatur.</s>
					<s n="19" xml:lang="la" type="auto">Dominus conservet et vos et ecclesias vestras in sua pace ac pia rerum tranquillitate detque etiam reliquę nostrae Germaniae principes vere pios, sapientes ac fortes.</s>
				</p>
				<p>
					<s n="20" xml:lang="la" type="auto">Bene in domino vale, virorum doctissime et humanissime.</s>
					<s n="21" xml:lang="la" type="auto">Salutem dic meo nomine symmystis tuis omnibus, dominis ac fratribus nostris, praesertim d. <persName ref="p8011" cert="high">Gvalthero</persName>, qui mihi, nisi fallor, anno 1541 <placeName ref="l410" cert="high">Ratisbonae</placeName> in comitiis innotuit, quem iam tum propter eximiam pietatem, eruditionem ac morum placiditatem singulari quodam dilectionis affectu prosequi coepi.</s>
				</p>
				<p>
					<s n="22" xml:lang="la" type="auto"><placeName ref="l1976" cert="high">Augustae</placeName>, 1544, 4. aprilis.</s>
				</p>
				<p>
					<s n="23" xml:lang="la" type="auto"><persName ref="p8417" cert="high">Wolfgangus Musculus</persName> tuus in domino etc.</s>
				</p>
				<p>
					<note type="address">[Adresse auf der Rückseite:]</note>
					<s n="24" xml:lang="la" type="auto">Doctissimo pariter et humanissimo viro d. Henrycho Bullingero, Tigurinę ecclesiae pastori fidelissimo, domino ac fratri in Christo plurimum observando.</s>
				</p>
			</div>
		</body>
	</text>
</TEI>
