<TEI xmlns="http://www.tei-c.org/ns/1.0" xml:id="file11341" type="Brief" source="HBBW" n="1298">
	<teiHeader xml:lang="de">
		<fileDesc>
			<titleStmt>
				<title subtype="file">Rudolf Gwalther (Walter, Gualtherus, Walthart) d.Ä. / Morges AN Heinrich Bullinger, 16. August 1539</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratiam et pacem a domino.</s>
				</p>
				<p>
					<s n="2" xml:lang="la" type="auto">Non credis, quanta cum spe et expectatione, pater imprimis colende, literas tuas desiderem.</s>
					<s n="3" xml:lang="la" type="auto">His etenim acceptis et statum meum foeliciorem et animi mei securitatem liberiorem fore spero.</s>
				</p>
				<p>
					<s n="4" xml:lang="la" type="auto">Quod rerum mearum statum attinet, eum satis foelicem esse scias.</s>
					<s n="5" xml:lang="la" type="auto"><persName>Conradus</persName><note xml:id="fn1" type="footnote" n="1"><persName>Konrad Geßner</persName>.</note> noster cum uxore<note xml:id="fn2" type="footnote" n="2">Barbara Singysen; s. Eugène <hi>Olivier,</hi> Les années Lausannoises (1537-40) de <persName>Conrad Gesner</persName>, in: Schweizerische Zeitschrift für Geschichte 1, 1951, S. 374f.</note> thermas Wallesianas adiit<note xml:id="fn3" type="footnote" n="3"><persName>Geßners</persName> Kur in <placeName>Leukerbad</placeName> (Kt. <placeName>Wallis</placeName>) dauerte drei Wochen; s. ebd., S. 386.</note>, et <persName>Comes</persName><note xml:id="fn4" type="footnote" n="4"><persName>Béat Comte</persName>.</note>, dominus meus, propter medicinae <foreign xml:lang="el">πράξιν</foreign>, quam exercet, rarissime domi est, quare me ad tempus aliquod in <placeName>Morgias</placeName> duarum horarum itinere a <placeName>Lausanna</placeName> distantes contuli; precibus enim suis me compulit Claudius Chanisius Gallus, vir doctus admodum et ante mihi <placeName>Basileae</placeName> et <placeName>Argentinę</placeName> familiariter cognitus.</s>
				</p>
				<p>
					<s n="6" xml:lang="la" type="auto">Scholam ibi habet vel collegium potius Capellano nostro monasterio non absimile.</s>
					<s n="7" xml:lang="la" type="auto">Aluntur ibi aliquot studiosi iuvenes partim suo, partim <placeName>Bernensium</placeName> stipendio.</s>
					<s n="8" xml:lang="la" type="auto">Inter hos optime et ego tractor.</s>
					<s n="9" xml:lang="la" type="auto">Habeo studiorum consodales viros doctos et mihi imprimis benevolos.</s>
					<s n="10" xml:lang="la" type="auto">Gallicę linguę studium foeliciter succedit simul cum studiis aliis.<pb type="edition" next="200"/></s>
				</p>
				<p>
					<s n="11" xml:lang="la" type="auto">Te autem vęhementer rogo, pater observande, ut, quam primum per nuntiorum copiam potes, coronatos ad me mittas tres, ut lignum et alia, quę in hyemem necessaria sunt, mihi coemere possim, nam ante nativitatis festum ab <persName>Oporino</persName> nihil expecto; tum autem tantum, ut spero, recipiam, quod sumptibus interea factis sufficiat<note xml:id="fn7" type="footnote" n="7"><persName>Gwalther</persName> hatte eine Entschädigung für seine <persName>Pollux</persName>-Übersetzung in Aussicht (vgl. oben <ref target="file11331">Nr. 1288</ref>, Anm. 6); am 4. Mai 1540 berichtet er über eine Teilzahlung von 5 Kronen (s. Zürich StA, E II 335, 2029b r).</note>.</s>
					<s n="12" xml:lang="la" type="auto">Hoc solum nunc abs te expeto, et nihil posthac toto anno me petiturum spondeo; nunc autem diutius carere non possum, quare, ut, si nuntii desint, id <placeName>Bernam</placeName> aut <placeName>Basileam</placeName> ad Othonem<note xml:id="fn8" type="footnote" n="8"><persName>Otto Werdmüller</persName>.</note> mittas, ut inde ad me transmittantur, rogo.</s>
				</p>
				<p>
					<s n="13" xml:lang="la" type="auto">Fama apud nos de belli tumultibus varia est.</s>
					<s n="14" xml:lang="la" type="auto">Imperatorem Mariam, Angli filiam, duxisse ferunt<note xml:id="fn9" type="footnote" n="9">Zu den Gerüchten über eine Ehe <hi>zwischen</hi> dem kürzlich verwitweten <persName>Kaiser Karl V.</persName> und Maria Tudor, der Tochter <persName>Heinrichs VIII.</persName>, vgl. auch <hi>Prüser,</hi> England 189.</note> et eundem evangelio animum applicuisse, quod mihi vix verisimile videtur.</s>
					<s n="15" xml:lang="la" type="auto">In Gallia milites confluunt contra Anglorum regem, ut plerique suspicantur.</s>
					<s n="16" xml:lang="la" type="auto">Quidam Anglum cum exercitu in Galliam traiecisse narrant<note xml:id="fn10" type="footnote" n="10">Vgl. zu diesen Gerüchten auch unten <ref target="file11351">Nr. 1308</ref>, 47f.</note>.</s>
					<s n="17" xml:lang="la" type="auto">Nihil tamen certi narratur.</s>
				</p>
				<p>
					<s n="18" xml:lang="la" type="auto">Salutabis nomine meo quam familiarissime uxorem<note xml:id="fn11" type="footnote" n="11"><persName>Anna, geb. Adlischwyler</persName>.</note> et matrem<note xml:id="fn12" type="footnote" n="12"><persName>Anna, geb. Wiederkehr</persName>.</note> tuam cum omni liberorum coetu<note xml:id="fn13" type="footnote" n="13">Vgl. oben <ref target="file11260">Nr. 1217</ref>, Anm. 46, und <ref target="file11320">Nr. 1277</ref>, Anm. 17.</note>.</s>
					<s n="19" xml:lang="la" type="auto">Vale, pater charissime, et me semper tibi commendatum habeto.</s>
				</p>
				<p>
					<s n="20" xml:lang="la" type="auto">Morgiis, 17. calendas septembris 1539.</s>
				</p>
				<p>
					<s n="21" xml:lang="la" type="auto">Tui observantissimus</s>
				</p>
				<p>
					<s n="22" xml:lang="la" type="auto"><persName>Rod. Gvaltherus</persName>.</s>
				</p>
				<p>
					<note type="address">[Adresse auf der Rückseite:]</note>
					<s n="23" xml:lang="la" type="auto">Eruditione et pietate clarissimo viro d. Heinrycho Bullingero, patri suo plurimum colendo.</s>
				</p>
			</div>
		</body>
	</text>
</TEI>
