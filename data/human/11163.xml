<TEI xmlns="http://www.tei-c.org/ns/1.0" xml:id="file11163" type="Brief" source="HBBW" n="1120">
	<teiHeader xml:lang="de">
		<fileDesc>
			<titleStmt>
				<title subtype="file">Wolfgang Köpffel / Straßburg AN Heinrich Bullinger, 4. April 1538</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratiam et pacem.</s>
				</p>
				<p>
					<s n="2" xml:lang="la" type="auto">Iam redditur liber tuus de scriptura et episcopis, quo fruar ceu gratissimo munere, pro quo tibi habeo gratiam et in vicem remitto <persName ref="p18198">Buceri</persName> et nostras quoque cogitationes de cura pastorali<note xml:id="fn2" type="footnote" n="2">Gemeint ist <persName>Bucers</persName> Schrift "Von der waren Seelsorge, unnd dem rechten Hirten dienst", <placeName>Straßburg</placeName> 1538 (<bibl>BucerDS</bibl> VII 67-245). <persName>Bucer</persName> verfaßte das Werk "auß befelch seiner mitarbeiter" (s. <bibl>BucerDS</bibl> VII 241); von einer direkten Beteiligung <persName>Capitos</persName> ist aber nichts bekannt. Das Bullinger gewidmete Exemplar befindet sich in Zürich ZB, E 134.</note>, a qua verbi ministerii atque ministrorum dignitas, qua de loquor, dependet.</s>
					<s n="3" xml:lang="la" type="auto">Eum libellum rogo te percurrere digneris; nam in eo argumento multi nos sumus et inde veram ecclesię faciem reparandam speramus.</s>
					<s n="4" xml:lang="la" type="auto">Nec ordo neque ratio ecclesiis sine hac, opinor, cura constiterit.</s>
				</p>
				<p>
					<s n="5" xml:lang="la" type="auto">Lętissimum est audire populi voluntatem et studium magistratus concordiamque ministrorum, quorum quorundam scelera et nos his locis obstare edificationi experimur non minus quam inscitiam atque ignaviam.</s>
					<s n="6" xml:lang="la" type="auto">Quo malo medendum credimus ordinatione ac disciplina, qua fere caremus adhuc.</s>
				</p>
				<p>
					<s n="7" xml:lang="la" type="auto">Eam reparare nitimur.</s>
					<s n="8" xml:lang="la" type="auto">Si quid memorabile consequemur, per nos scies, mi Bullingere; sumus enim in periculoso tempore, et intestina mala quam externa magis horreo.</s>
					<s n="9" xml:lang="la" type="auto">Da operam, lenitatem illam animi iucundam gratamque multis tuearis; sunt enim, qui sibi suisque affectibus facile indulgent neglecta amicitia coniunctioneque benevolentiae cum fratribus.</s>
				</p>
				<p>
					<s n="10" xml:lang="la" type="auto"><persName>Megandrum</persName> datum esse collegam, te spero laboribus is levabit, qui vir est vere magnus, cum extra contentionem in contuenda ecclesia versatur; prudentiam enim usu rerum contraxit.<pb type="edition" next="120"/></s>
				</p>
				<p>
					<s n="11" xml:lang="la" type="auto">Libellus in concordiam odiosus per manus hominum volitat, a quo te scio alienum.</s>
					<s n="12" xml:lang="la" type="auto">Studebimus vicissim nos officii esse memores, ne quid praeter decorum aut contra fratrum optimorum existimationem admoliamur.</s>
					<s n="13" xml:lang="la" type="auto">Per se enim tales fumi disparerent animis probe conciliatis, cui rei maxime navo operam.</s>
				</p>
				<p>
					<s n="14" xml:lang="la" type="auto">Amicos tuo nomine, ut iubes, cras salutabo; nam literis diversissimis scribendis hunc diem debeo.</s>
					<s n="15" xml:lang="la" type="auto">Et tamen illorum nomine te tuosque resaluto, quod scio eos ratihabituros esse, <persName>Pellicanum</persName>, <persName>Bibliandrum</persName>, cuius epistolam ad <persName>Sapidum</persName><note xml:id="fn4" type="footnote" n="4">Über einen Briefwechsel zwischen <persName>Bibliander</persName> und <persName>Johannes Sapidus</persName> ist sonst nichts bekannt.</note> partim[?] audivi doctam sane, <persName>Megandrum</persName>, Rellicanum quoque, quos nobis in domino superstites oramus; nos enim ad terminum festinamus, ita vires deficiunt.</s>
				</p>
				<p>
					<s n="16" xml:lang="la" type="auto">Vale.</s>
				</p>
				<p>
					<s n="17" xml:lang="la" type="auto">Argen[torati], 2. nonas aprilis 1538.</s>
				</p>
				<p>
					<s n="18" xml:lang="la" type="auto"><persName>V. Capito</persName> tuus.</s>
				</p>
				<p>
					<note type="address">[Adresse auf der Rückseite:]</note>
					<s n="19" xml:lang="la" type="auto">Doctissimo viro d. Henrico Bullingero, pastori ecclesię Tigurinę, maiori sibi in domino observando.</s>
				</p>
			</div>
		</body>
	</text>
</TEI>
