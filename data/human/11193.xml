<TEI xmlns="http://www.tei-c.org/ns/1.0" xml:id="file11193" type="Brief" source="HBBW" n="1150">
	<teiHeader xml:lang="de">
		<fileDesc>
			<titleStmt>
				<title subtype="file">Heinrich Bullinger / Zürich AN Oswald Myconius (Geißhüsler), 26. Juli 1538</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratiam et pacem a domino.</s>
				</p>
				<p>
					<s n="2" xml:lang="la" type="auto">Fateor plane, <persName>Myconi</persName> mi observande, parum humanitatis nos exhibuisse meritissimo alias.</s>
					<s n="3" xml:lang="la" type="auto">Verum id non dabis animo amanti te minus, sed negotiis urgentibus.</s>
					<s n="4" xml:lang="la" type="auto">„Putaram“, ais<note xml:id="fn1" type="footnote" n="1">Oben <ref target="file11182">Nr. 1139</ref>, 1-4.</note>, „non vulgarem amicum vobis me esse, verum praesens non aliter habitus sum quam unus e facie notus.“</s>
					<s n="5" xml:lang="la" type="auto">Non falleris, charissime mi <persName>Myconi</persName>; amicus es haud vulgaris et tui erimus, quo ad spiritus hos rexerit artus.</s>
					<s n="6" xml:lang="la" type="auto">Familiaritatem vero impediverunt negotia urgentia.</s>
					<s n="7" xml:lang="la" type="auto">Vidisti ipse edendi tempus vix superfuisse nobis.</s>
					<s n="8" xml:lang="la" type="auto">Proinde noli, obsecro, necessitatem nostram ita interpretari, quasi odium fuerit aut amicitiae renunciatio.</s>
				</p>
				<p>
					<s n="9" xml:lang="la" type="auto">Non vexamur simultatibus, sed amamus vos.</s>
					<s n="10" xml:lang="la" type="auto">Haec ad tuam expostulationem paucis respondere libuit.</s>
					<s n="11" xml:lang="la" type="auto">Tu ea bene consule.</s>
				</p>
				<p>
					<s n="12" xml:lang="la" type="auto">Pro libro meo non est, quod magnas agas gratias.</s>
					<s n="13" xml:lang="la" type="auto">Agnosco enim me tibi debere maiora, et praestabo quidem, si facultas permiserit et occasio iusserit.</s>
				</p>
				<p>
					<s n="14" xml:lang="la" type="auto">Sed quid de libro illo iudicas?</s>
					<s n="15" xml:lang="la" type="auto">Hoc ideo peto, ut, sicubi erravero, mihi porro caveam.</s>
				</p>
				<p>
					<s n="16" xml:lang="la" type="auto">Praeterea est apud me iuvenis doctus et pius, <persName>Rodolfus Gvaltherus</persName>, Graece et Latine mediocriter doctus.</s>
					<s n="17" xml:lang="la" type="auto">Illum ad se recipiet, id quod pollicitus est, <persName>Gryneus</persName>.</s>
					<s n="18" xml:lang="la" type="auto">Sed quia is nondum res suas certo composuit, cogitur expectare ad tempus.</s>
					<s n="19" xml:lang="la" type="auto">Cuperem ergo, ut interea apud te in aedibus tuis et mensa tua haerere posset.</s>
					<s n="20" xml:lang="la" type="auto">Faceres mihi rem plane gratissimam.</s>
					<s n="21" xml:lang="la" type="auto">Orphanus alias est, sed ecclesiae nostrae stipendiarius.</s>
					<s n="22" xml:lang="la" type="auto">Ego illum gratis alui triennio propter indolis probitatem.</s>
					<s n="23" xml:lang="la" type="auto">Tibi solvet victum bona fide.</s>
					<s n="24" xml:lang="la" type="auto">Scribes ergo proximo nuncio, si quis pateat apud te locus meo.</s>
				</p>
				<p>
					<s n="25" xml:lang="la" type="auto">Valebis in domino una cum <persName>Grynęo</persName> et fratribus omnibus.</s>
					<s n="26" xml:lang="la" type="auto">Postera Iacobi anno 1538.</s>
				</p>
				<p>
					<s n="27" xml:lang="la" type="auto">H. Bullingerus tuus.</s>
				</p>
				<p>
					<note type="address">[Adresse auf der Rückseite:]</note>
					<s n="28" xml:lang="la" type="auto">Domino <persName>Osvaldo Myconio</persName>, antistiti <placeName>Basileiensi</placeName> dignissimo, domino venerando suo.</s>
				</p>
			</div>
		</body>
	</text>
</TEI>
