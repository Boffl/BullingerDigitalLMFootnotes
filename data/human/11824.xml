<TEI xmlns="http://www.tei-c.org/ns/1.0" xml:id="file11824" type="Brief" source="HBBW-13" n="1778">
	<teiHeader xml:lang="de">
		<fileDesc>
			<titleStmt>
				<title subtype="file">[Heinrich Bullinger] / Zürich an Hermann von Wied (Erzbischof von Köln), [kurz vor 28. August 1543]</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Reverendissimo in Christo patri, illustrissimo principi d. Hermanno a Weda, ecclesiae <placeName ref="l267" cert="high">Coloniensis</placeName> archiepiscopo, sacri imperii Romani per <placeName ref="l16" cert="high">Italiam</placeName> archicancellario, principi electori, Westphaliae et Angariae<note xml:id="fn2" type="footnote" n="2"><placeName ref="l125" cert="high">Engern</placeName>.</note> duci, domino suo clementissimo.</s>
				</p>
				<p>
					<s n="2" xml:lang="la" type="auto">Gratiam et vitae innocentiam a deo patre per dominum Iesum Christum.</s>
					<s n="3" xml:lang="la" type="auto">Non dixero facile, quanto exultarit gaudio non Tigurinorum dumtaxat, sed vicinarum quoque per <placeName ref="l196" cert="high">Helvetiam</placeName> urbium veritati faventium ecclesia, ubi nunciatum est etiam archipraesulem <placeName ref="l267" cert="high">Coloniensem</placeName> recepisse verbum dei.</s>
				</p>
				<p>
					<s n="4" xml:lang="la" type="auto">Magnas clementissimo patri agebamus gratias ac cum omnibus sanctis precabamur, ut animum tuae pietati, consiliariis et subditis largiretur, quo in gravibus huius mund[i] tentationibus firmiter perstares.</s>
					<s n="5" xml:lang="la" type="auto">Nec respuit prece[s]<pb type="edition" next="234"/> sanctorum suorum dominus.</s>
					<s n="6" xml:lang="la" type="auto">Superioribus enim diebus audimus<note xml:id="fn3" type="footnote" n="3">Bullinger bezieht sich wohl hauptsächlich auf die Nachrichten, die <persName ref="p8418" cert="high">Oswald Myconius</persName> am 14. August übermittelt hatte; s. oben <ref target="file11819">Nr. 1773</ref>, 1-18.</note> et reformationem esse a piis et doctis compositam,<note xml:id="fn4" type="footnote" n="4">Gemeint ist der von <persName ref="p467" cert="high">Bucer</persName> und <persName ref="p2095" cert="high">Melanchthon</persName> verfasste Reformationsentwurf ("Einfaltigs bedencken"); s. oben <ref target="file11819">Nr. 1773</ref>, Anm. 6.</note> oblatam ecclesiis et ab omnibus receptam ordinibus, solis cathedralibus, academia et civibus urbis reclamantibus<note xml:id="fn5" type="footnote" n="5">Das Domkapitel erbat sich Bedenkzeit, vgl. ebd., Anm. 4.</note>.</s>
					<s n="7" xml:lang="la" type="auto">Novo itaque gaudio perfusi non cessamus precari dominum, et ut confirmet, quod coepit, et <placeName ref="l267" cert="high">Coloniensi</placeName> urbi alioqui clarissimae oculos aperiat, quo et ipsa salutare illud dei omnibus gentibus propositum videat et amplectatur ad incolumitatem animae et corporis.</s>
				</p>
				<p>
					<s n="8" xml:lang="la" type="auto">Tua certe pietas una et sola inter tot Germaniae, Galliae, <placeName ref="l16" cert="high">Italiae</placeName> aliorumque regnorum episcopos suo respondit nomini ac functioni coelitus per Christum dominum iniunctae.</s>
					<s n="9" xml:lang="la" type="auto">Voluit is tuam pietatem agere pastorem et vigilem ovium suarum, quas proprio redemit sanguine<note xml:id="fn6" type="footnote" n="6">Vgl. <cit type="bible"><ref>Apg 20, 28</ref></cit>.</note>.</s>
					<s n="10" xml:lang="la" type="auto">Voluit, hoc redemptionis suae mysterium his maxime ovibus[?] innotesceret.</s>
					<s n="11" xml:lang="la" type="auto">Proinde summa fide et diligentia per illius gratiam curas, ut verbo pascantur veritatis, ut videant, intelligant, quomodo iustificentur ac salvi fiant.</s>
					<s n="12" xml:lang="la" type="auto">Sic autem plurimos Christo domino lucrifacis.</s>
					<s n="13" xml:lang="la" type="auto">Sic animam tuam liberas.</s>
					<s n="14" xml:lang="la" type="auto">Non enim ignorat tua pietas, quid apud Ezech. dominus<note xml:id="fn7" type="footnote" n="7">Vgl. <cit type="bible"><ref>Ez 3, 19. 21</ref></cit>; <cit type="bible"><ref>33, 9.</ref></cit></note>.</s>
					<s n="15" xml:lang="la" type="auto">Quandoquidem ergo iuditia domini annunciari curas, bene res habet; liberasti animam tuam, servos et eos, qui tuae fidei crediti sunt.</s>
					<s n="16" xml:lang="la" type="auto">Relinquis exemplum omnibus aliis episcopis, quod cum gloria ac utilitate maxima imitentur.</s>
					<s n="17" xml:lang="la" type="auto">Quid<pb type="scan" next="365v."/> quod in veneranda illa tuae pietatis senecta ad quietem inclinante et meliorem mox vitam velut promittente cum iustissimo virorum Simeone non sine iubilo cordis clamare potes: „Nunc dimittis servum tuum“ <cit type="bible"><ref>[Lk 2, 29]</ref></cit>.</s>
					<s n="18" xml:lang="la" type="auto">Vidit enim tua pietas in veritate evangelica per fidem dominum Iesum.</s>
					<s n="19" xml:lang="la" type="auto">Certa et indubitata est doctrina, quam tradimus, evangelica; tametsi dicatur nova, tametsi<pb type="edition" next="235"/> insaniat orbis et pro haeretica ducat.</s>
					<s n="20" xml:lang="la" type="auto">Vincet illa; nam veritas manet in aeternum<note xml:id="fn8" type="footnote" n="8">Vgl. <cit type="bible"><ref>Ps 117 (Vulg. 116), 2</ref></cit>.</note>.</s>
					<s n="21" xml:lang="la" type="auto">Macte igitur virtute, praesul sanctissime, perseverando itur ad astra;<note xml:id="fn9" type="footnote" n="9">Vgl. <persName ref="p18867" cert="high">Vergil</persName>, Aeneis, 9, 641.</note> sic placebit tua pietas pastorum principi Christo.</s>
					<s n="22" xml:lang="la" type="auto">Cui cum servierim ab annis iam 20 et hic me uti voluit ministro et praecone verbi sui, volui pro meo officio hisce literis gratulari tuae pietati simul et mea ei offerre obsequia.</s>
					<s n="23" xml:lang="la" type="auto">Si quo modo ei gratificari possim ac iuvare queam sancta eius in evangelio instituta, me praesto futurum.</s>
					<s n="24" xml:lang="la" type="auto">Promptissimi erunt et reliqui symmistae mei, ecclesiae Christi ministri, pastores et professores scholae nostrae, viri pii et docti.</s>
				</p>
				<p>
					<s n="25" xml:lang="la" type="auto">Cupivi ego singulari aliquo argumento animi mei benevolentiam erga pietatem tuam declarare; sed quia id nunc, ut volui, non potui, aliquod saltem studii erga tuam pietatem mei indicium depono exemplum commentariorum meorum in evangelium Ioan.<note xml:id="fn10" type="footnote" n="10">Die Rede ist von Bullingers Johanneskommentar (s. oben Anm. 1).</note>, quos hac aestate in usus piorum scripsi.</s>
					<s n="26" xml:lang="la" type="auto">Oro autem tuam humanitatem, princeps illustrissime, ut has meas literas una cum libro evang[elii] boni consulas et benigno recipias animo.</s>
					<s n="27" xml:lang="la" type="auto">Exosculor enim tuam pietatem et, quod feci, animo feci tui amantissimo.</s>
					<s n="28" xml:lang="la" type="auto">Dominus Iesus servet te suae ecclesiae ac nobis omnibus diu incolumem.</s>
				</p>
				<p>
					<s n="29" xml:lang="la" type="auto">Tiguri in Helvetiis.</s>
				</p>
			</div>
		</body>
	</text>
</TEI>
