<TEI xmlns="http://www.tei-c.org/ns/1.0" xml:id="file10063" type="Brief" source="HBBW" n="36">
	<teiHeader xml:lang="de">
		<fileDesc>
			<titleStmt>
				<title subtype="file">Johannes Oekolampad / Basel AN Heinrich Bullinger, 4. Oktober [1530]</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Salve in Christo, mi frater.</s>
				</p>
				<p>
					<s n="2" xml:lang="la" type="auto">Vigilii libros legi et approbavi semper.</s>
					<s n="3" xml:lang="la" type="auto">Miror autem, quare petas a me exponi istud: «Philippe, qui videt me, videt et patrem meum» [Joh 14, 9], quum antea a multis declaratum sit Porro dum fateris triadis unitatem, intra metam, quam et ipse amo, me contines.</s>
					<s n="4" xml:lang="la" type="auto">Certum est Christum non de corporali visione loqui; pater enim, quum spiritus sit<note xml:id="fn5" type="footnote" n="5">Vgl. Joh 4, 24.</note>, carnalibus oculis non videtur.</s>
				</p>
				<p>
					<s n="5" xml:lang="la" type="auto"><pb type="edition" next="198"/>De cognitione igitur sermo est.</s>
					<s n="6" xml:lang="la" type="auto">Iam sublimior est divina natura, quam ut maiestas eius nobis in sua essentia cognobilis.</s>
					<s n="7" xml:lang="la" type="auto">Sic solus filius patrem novit<note xml:id="fn6" type="footnote" n="6">Vgl. Mt 11,27.</note>.</s>
					<s n="8" xml:lang="la" type="auto">Sufficit igitur nunc parvitati nostrę ineffabilem dei bonitatem agnoscere, quam agnoscentes credimus, iustificamur<note xml:id="fn7" type="footnote" n="7">Vgl. Röm 3,28.</note> beatique efficimur.</s>
					<s n="9" xml:lang="la" type="auto">Quorsum enim quam in bonitatem fertur fides?</s>
					<s n="10" xml:lang="la" type="auto">Quis cum fide in benignissimum deum beatus non est?</s>
					<s n="11" xml:lang="la" type="auto">In hac igitur cognitione proficiamus, et crescet in nobis etiam charitas, et variarum virtutum exuberabit abundantia.</s>
					<s n="12" xml:lang="la" type="auto">Itaque ad patrem per filium sic pervenire licebit<note xml:id="fn8" type="footnote" n="8">Vgl. u. a. Eph 2,18.</note>.</s>
					<s n="13" xml:lang="la" type="auto">Et si cognoverimus, quantum nos dilexerit filius, qui pro nobis passus est, cognoscemus etiam, quantum nos diligat pater, qui tantum filium pro nobis tradidit<note xml:id="fn9" type="footnote" n="9">Vgl. Joh 3,16.</note>.</s>
				</p>
				<p>
					<s n="14" xml:lang="la" type="auto">Videamus igitur, an contextus verborum pati hanc sententiam queat.</s>
					<s n="15" xml:lang="la" type="auto">Dicit: «Vado parare vobis locum» [Joh 14,2]; utique in domo patris ipse nos reconciliando et apud patrem patrocinando sic parat, quod praedestinando paratum.</s>
					<s n="16" xml:lang="la" type="auto">Rediturum autem se indicans et glorie sue participes nos facturum subdit: «Iterum veniam, ut ubi ego sum, ibi et vos sitis» [Joh 14,3].</s>
					<s n="17" xml:lang="la" type="auto">Opus ineffabilis benignitatis et misericordię, sua humilitate ad gloriam et sua morte ad vitam nos provehere.</s>
					<s n="18" xml:lang="la" type="auto">Quis in hoc non videt amorem summum?</s>
					<s n="19" xml:lang="la" type="auto">Iam autem edocti erant d[e] h[oc], summam dei gloriam esse, ad quam transiret, proinde patrem, ad quem iturus erat, cognoscebant quodammodo, et viam ad illam per Ihesum [!] crucifixum sciebant, tametsi sibi ipsi Thomas ignotus clamat: «nescimus» [Joh 14,5].</s>
					<s n="20" xml:lang="la" type="auto">Exponit autem Christus et ait: «Ego sum via, veritas et vita» [Joh 14,6].</s>
					<s n="21" xml:lang="la" type="auto">An non, quum in me ista cognoscitis, quod veritas sum et veritatis doctor, vita et vitę author, iure ad patrem dux et via ero?</s>
					<s n="22" xml:lang="la" type="auto">Videtis tot in me bona opera et miracula, agnoscetis et in morte benefaciendi studium.</s>
					<s n="23" xml:lang="la" type="auto">Quis unquam indulgentissimum patrem sic declarabit atque ego, qui non minus mon quam ille ad mortem pro vobis me tradere paratus, ut eius amor colliquescat?</s>
					<s n="24" xml:lang="la" type="auto">Certe etiam nunc ex operibus potentię venistis ad agnitionem aliquantam illius et vidistis; non enim illa sunt carnis.</s>
					<s n="25" xml:lang="la" type="auto">Hic Philippo nondum satisfactum, ad terrena spectanti et crassa imaginanti amplior dictorum confirmatio datur.</s>
					<s n="26" xml:lang="la" type="auto">Addit enim: «Tanto tempore vobiscum sum» [Joh 14,9], benefaciens et miracula operans divina, et adhuc talia rogatis?</s>
					<s n="27" xml:lang="la" type="auto">Ecce ego, ut naturę divinę candor sum et character substantię patris, ita et benefaciendo patrem refero.</s>
					<s n="28" xml:lang="la" type="auto">Ecce habes aditum ad patrem, cuius tam perspicua opera in me vides.</s>
					<s n="29" xml:lang="la" type="auto">Nonne vides bonitatem patris in me et bonitatem meam in patre?</s>
					<s n="30" xml:lang="la" type="auto">Id sane vel opera testantur, quibus ego vos ad patrem sic adduco<note xml:id="fn10" type="footnote" n="10">Vgl. Joh 14, 10f.</note>.</s>
				</p>
				<p>
					<s n="31" xml:lang="la" type="auto"><pb type="edition" next="199"/>Hęc mihi sententia non videtur inutilis, non reiicio tamen interim quae <persName ref="p18198">Bucerus</persName> vel <persName>Cyrillus</persName><note xml:id="fn12" type="footnote" n="12">Im Kommentar des <persName>Cyrill von Alexandrien</persName> zum Johannesevangelium (<bibl>MPG</bibl> LXXIII-LXXIV).</note> annotant.</s>
					<s n="32" xml:lang="la" type="auto">Audiam tamen et de hac re te disserentem uberius.</s>
				</p>
				<p>
					<s n="33" xml:lang="la" type="auto">Vale et venerabili domino abbati<note xml:id="fn14" type="footnote" n="14"><persName>Wolfgang Joner</persName>, s. oben, S. 481, Anm. 4.</note> Capellę meo commenda.</s>
				</p>
				<p>
					<s n="34" xml:lang="la" type="auto"><placeName>Basileę</placeName>, 4. octobris.</s>
				</p>
				<p>
					<s n="35" xml:lang="la" type="auto"><persName>Oecolampadius</persName>.</s>
				</p>
				<p>
					<note type="address">[Adresse auf der Rückseite:]</note>
					<s n="36" xml:lang="la" type="auto">Heinrycho Bullingero, ecclesiastę Primęguardię<note xml:id="fn15" type="footnote" n="15"><placeName>Bremgarten</placeName>.</note>, dilecto fratri.</s>
				</p>
			</div>
		</body>
	</text>
</TEI>
