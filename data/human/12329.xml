<TEI xmlns="http://www.tei-c.org/ns/1.0" xml:id="file12329" type="Brief" source="GR-I" n="64">
	<teiHeader xml:lang="de">
		<fileDesc>
			<titleStmt>
				<title subtype="file">Agostino Mainardi / Chiavenna an Heinrich Bullinger, 3. November 1545</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Salve, mi frater ac domine, in Christo Iesu.</s>
				</p>
				<p>
					<s n="2" xml:lang="la" type="auto">Libellum vestre ecclesie contra Lutheri dicacitates, quem mihi tua humanitate dono dedisti, gratanter accepi et perlegi et gratias tibi ago, quod mei memoriam habeas.</s>
					<s n="3" xml:lang="la" type="auto">Id vero, quod Camillus noster ad te scribit de cena sive, ut ipse ait, de epulo, quod ante sumptionem sacramenti vetus ecclesia frequentabat exemplo apostolorum ac Domini, nihil dubito, quin liberum sit; neque enim, ut puto, de cena illa sicuti de sacramento panis ac vini salvator noster precepit.</s>
					<s n="4" xml:lang="la" type="auto">Tametsi autem Paulus se accepisse a Domino, quod Corinthiis tradiderat, asserat, id tamen de sacramento intelligendum puto, non de cena illa, cum satius esse illam relinquere et domi edere quam violata charitate pauperes pudefacere et ecclesiam contemnere iudicaverit et Christus ipse, quod faciendum mandavit su(m)pto a discipulis pane et vino, de sacramento quoque intelligat, non de epulo.</s>
					<s n="5" xml:lang="la" type="auto">Quare aestimo ecclesiam liberam esse in huiusmodi, et quanquam usurpata ab apostolis et veteri ecclesia cena illa fuerit exemplo Christi, nos tamen et Christi ecclesia, quum liberi simus, variare ac mutare possumus secundum tempora, secundum loca et qualitates hominum, que Dominus et Christus ipse non precepit.</s>
					<s n="6" xml:lang="la" type="auto">Dixi, quod mihi videtur, nil temere definiens.</s>
					<s n="7" xml:lang="la" type="auto">Tu pro tua pietate et benignitate sententiam tuam afferre et nos docere propter Deum non gravaberis.</s>
					<s n="8" xml:lang="la" type="auto">Dominum meum ac patrem colendissimum dominum <persName ref="p8127" cert="high">Pellicanum</persName>, ut verbis meis salutes, etiam atque etiam oro, et bene vale in domino Iesu.</s>
					<s n="9" xml:lang="la" type="auto">Claven(n)e, 3. Novembris 1545.</s>
					<s n="10" xml:lang="la" type="auto">Augustinus Maynardus tuus.</s>
				</p>
				<p>
					<s n="11" xml:lang="la" type="auto">Reverendo in Christo domino domino Henrico Bullingero.</s>
				</p>
				<p>
					<s n="12" xml:lang="la" type="auto">Tigurine ecclesie episcopo prestantissimo.</s>
					<s n="13" xml:lang="la" type="auto">Tiguri.</s>
				</p>
			</div>
		</body>
	</text>
</TEI>
