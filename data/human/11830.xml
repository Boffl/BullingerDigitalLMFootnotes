<TEI xmlns="http://www.tei-c.org/ns/1.0" xml:id="file11830" type="Brief" source="GR" n="40">
	<teiHeader xml:lang="de">
		<fileDesc>
			<titleStmt>
				<title subtype="file">Heinrich Bullinger / [Zürich] AN Johannes (Gian) Travers, 14. September 1543</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">StAGR</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratiam et vitae innocentiam a Domino.</s>
					<s n="2" xml:lang="la" type="auto">Valde delectarunt me tuae litterae, Traverse colende et dilecte, qui ex animo te amo tibique inservire cupio.</s>
					<s n="3" xml:lang="la" type="auto">Adolescentes illi tui mihi curae sunt; cuperem illis optime prospectum, et quantum licuit, curavi sedulo, ut tuis questionibus responderem.</s>
					<s n="4" xml:lang="la" type="auto">Ac principio, quod dominum sive hospitem atque patronum attinet, non potui nunc aliquem invenire, qui 4 accipiat; sunt tamen, qui acciperent duos.</s>
					<s n="5" xml:lang="la" type="auto">Est apud nos vir doctissimus et integerrimus, ecclesiae nostrae catechista, alioquin philosophus egregius, magister Otto Werdmüllerus, qui aliquot primorum fere urbis nostrae liberos alit et instituit; is promisit se recepturum duos, sic enim 6 habebit.</s>
					<s n="6" xml:lang="la" type="auto">Alios duos recipiet opinor D. Benedictus Evander, scholae nostrae magister, vir pius, doctus, fidelis et diligens.</s>
					<s n="7" xml:lang="la" type="auto">Deinde quod pretium attinet, reliqui ipsis solvunt aureos 25 et 26, pro strato sive lecto nummum - aureus apud nos valet batzios <placeName>Constantzienses</placeName> 15; dimidiato autem anno exacto solvitur media pars.</s>
					<s n="8" xml:lang="la" type="auto">De institutione, de moribus, de cibo et potu adolescentibus idoneo et necessario ne sis sollicitus, vir praestantissime.</s>
					<s n="9" xml:lang="la" type="auto">Ubi huc venerint, me utentur patre et patrono; si quid mutatum voluerint, si qua re indiguerint, ego pro mea virili me illis impendam totum idque propter te.</s>
					<s n="10" xml:lang="la" type="auto">Vicini mei sunt Evander et Werdmüllerus, optime cogniti.</s>
					<s n="11" xml:lang="la" type="auto">Si igitur illos missurus es, ad me mittes; ego demum res eorum probe curabo.</s>
					<s n="12" xml:lang="la" type="auto">- De bello Belgico nondum certi quicquam habeo, nisi quod fama volat Caesarem Marcodurum, quae prima est Iuliae civitas, vi cepisse et praesidium cecidisse multis interim desideratis Hispanis.</s>
					<s n="13" xml:lang="la" type="auto">Ubi certiora habuero ex nundinis Frankfurtianis, non ignorabis.</s>
					<s n="14" xml:lang="la" type="auto">Dominus conservet te cum omnibus tuis.</s>
					<s n="15" xml:lang="la" type="auto">XIIII. Septembris 1543.</s>
					<s n="16" xml:lang="de" type="auto">Ob grösser thüwre ynfiele, truwend sy, ihr werdent ihres schadens nit begären.</s>
					<s n="17" xml:lang="la" type="auto">Heinricus Bullingerus tuus.</s>
				</p>
				<p>
					<s n="18" xml:lang="la" type="auto">Praestantissimo viro D. Ioanni Traverso, viro apud Rhetos primario, domino suo colendo.</s>
				</p>
			</div>
		</body>
	</text>
</TEI>
