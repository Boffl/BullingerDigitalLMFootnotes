<TEI xmlns="http://www.tei-c.org/ns/1.0" xml:id="file12784" type="Brief" source="HBBW" n="2735">
	<teiHeader xml:lang="de">
		<fileDesc>
			<titleStmt>
				<title subtype="file">Celio Secondo Curione / Basel AN Heinrich Bullinger, 1. Januar 1547</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">D. Henrico Bullingero suo S. D. per Christum Iesum.</s>
					<s n="2" xml:lang="la" type="auto">Cum d. <persName>Hervagius</persName><note xml:id="fn1" type="footnote" n="1">Der Basler Buchdrucker <persName>Johannes Herwagen d.Ä.</persName>, bei dem <persName>Curione</persName> Anfang 1547 wohnte; s. <hi>Kutter</hi> 88f.</note>, hospes meus, se velle Tigurum proficisci renuntiaret, doctissime et humanissime Bullingere, nolui committere, ut sine meis ad te literis veniret.</s>
					<s n="3" xml:lang="la" type="auto">At quid dices?</s>
					<s n="4" xml:lang="la" type="auto">Caeliusne <placeName>Basileae</placeName>?</s>
					<s n="5" xml:lang="la" type="auto">Sic est!</s>
					<s n="6" xml:lang="la" type="auto">Nam dudum hic sum et in hac urbe <pb type="edition" next="74"/> mihi constitutum est esse, quamdiu domino visum fuerit et illa<note xml:id="fn3" type="footnote" n="3">illa urbs.</note> meum munus atque officium, quantulumcunque est, non aspernabitur.</s>
					<s n="7" xml:lang="la" type="auto">In qua re te me plurimum apud tuum aliquem hic amicum iuvare posse non ignoro.</s>
					<s n="8" xml:lang="la" type="auto">Quare rogo te, mi humanissime Bullingere, ut, quod coepisti, me fovere et honestare pergas.</s>
					<s n="9" xml:lang="la" type="auto">Nam et incipiunt iam me non aspernari optimi et doctissimi huiusce academię viri; sed, si accedat tua comendatio, non solum currentes incitabis, sed etiam cessantes impelles.</s>
				</p>
			</div>
			<div xml:id="div2" corresp="regest2">
				<p>
					<s n="10" xml:lang="la" type="auto">Caussae vero, cur <placeName>Lausanne</placeName> esse amplius nolim, multę sunt, sed duę pręcipue: aeris caelique illic intemperies et quędam inclementia mihi meęque valetudini perniciosa (nam memini me vix unquam ad te scripsisse, quin meę aut uxoris<note xml:id="fn5" type="footnote" n="5"><persName>Margarita Bianca. geb. Isacchi</persName>.</note> adversę valetudinis sit facta mentio)<note xml:id="fn6" type="footnote" n="6">Siehe etwa Mitteilungen <persName>Curiones</persName> aus den Jahren 1543 <hi>(HBBW</hi> XIII 326,3-5 und 16-18) und 1544 <hi>(HBBW</hi> XIV 232, 17f).</note>; deinde, quod me magis movit, insignis quędam iniuria est,<note xml:id="fn7" type="footnote" n="7">Siehe dazu oben Anm. 2.</note> quam etiamnum vix ferre aequo animo possum.</s>
					<s n="11" xml:lang="la" type="auto">Verum dominus ille, meus Iesus Christus, quem semper ex animo colui quemque prędicare in mediis etiam periculis nunquam dubitavi, is me nunc etiam consolatur nec destituit, nec destituet unquam.</s>
				</p>
			</div>
			<div xml:id="div3" corresp="regest3">
				<p>
					<s n="12" xml:lang="la" type="auto">Plura fortassis alias.</s>
					<s n="13" xml:lang="la" type="auto">Nunc vix est tempus ista pauca scribendi, quod iamiam noster <persName>Hervagius</persName> sit profecturus; quem oravi, ut ipsemet te meo nomine inviseret et officiose salutaret cum tota familia.</s>
					<s n="14" xml:lang="la" type="auto">Id quod, qua humanitate est, se facturum esse promisit, presertim cum ultro ipse te salutare omnino constituisset.</s>
					<s n="15" xml:lang="la" type="auto">Ac, cum ego (qui nunquam tuę istius benignitatis ac potius divinę cuiusdam charitatis oblivisci possum) tua erga me totamque meam familiam officia et merita commemorarem apud d. <persName>Hervagium</persName>, iocans, ut fit, illi mentionem feci illius tui quinquennalis vini, quod ego aureum vinum a colore appellare soleo, rogavique, ut tecum poculum unum hauriret meo nomine, me hic de suo vestro utriusque nomine alterum bibiturum.</s>
					<s n="16" xml:lang="la" type="auto">Sed hoc, ut dixi, ioco.</s>
				</p>
			</div>
			<div xml:id="div4" corresp="regest4">
				<p>
					<s n="17" xml:lang="la" type="auto">Iam nihil est aliud, quod ad te nunc scribere possim, mi dulcissime <persName>Henrice</persName>, anime mi, nisi deum pręcor, ut te mihi diu et ecclesie sue servet incolumem cum uxore honestissima<note xml:id="fn9" type="footnote" n="9"><persName>Anna, geb. Adlischwyler</persName>.</note> et liberis dulcissimis, quos omnes <pb type="edition" next="75"/> meo nomine salutabis et una d. <persName>Bybliandrum</persName>, d. <persName>Pellicanum</persName>, bonum illum et sanctum senem, et alios doctissimos fratres.</s>
					<s n="18" xml:lang="la" type="auto">Vale per Christum Iesum.</s>
					<s n="19" xml:lang="la" type="auto"><placeName>Basileę</placeName>, calendis ianuarii 1547.</s>
					<s n="20" xml:lang="la" type="auto">Tuus ex animo semper deditissimus <persName ref="p7454">Caelius S. C.</persName> subscripsit.</s>
				</p>
				<p>
					<note type="address">[Adresse auf der Rückseite:]</note>
					<s n="21" xml:lang="la" type="auto">D. Henrico Bullingero, ecclesię Tigurinę antistiti, tum vigilantissimo, tum omni genere literarum excultissimo, suo observando.</s>
					<s n="22" xml:lang="la" type="auto">Tiguri.</s>
				</p>
			</div>
		</body>
	</text>
</TEI>
