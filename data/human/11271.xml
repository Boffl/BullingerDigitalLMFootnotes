<TEI xmlns="http://www.tei-c.org/ns/1.0" xml:id="file11271" type="Brief" source="GR" n="12">
	<teiHeader xml:lang="de">
		<fileDesc>
			<titleStmt>
				<title subtype="file">Heinrich Bullinger / [Zürich] AN Johannes (Gian) Travers, 21. Februar 1539</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">StAGR</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">S. Gratiam et vitae innocentiam a Domino.</s>
					<s n="2" xml:lang="la" type="auto">Pietas et humanitas, vir clarissime, quam omnes boni in te praedicant Deoque omnium bonorum datori unico gratias agunt, effecit, ut hasce ad te litteras meas scribere coeperim.</s>
					<s n="3" xml:lang="la" type="auto">Volo autem iis te in Domino hortari, ut, quod diligenter facis, pergas strenue et semper agere, favere videlicet pietati, litteris ac litteratis.</s>
					<s n="4" xml:lang="la" type="auto">Nihil hic loquor de litteratis quibusdam ostentatoribus et hominibus stolidis, quorum eruditio nemini prodest adeoque ne ipsis quidem, qui possident; sed de iliis loquor, qui scientiae suae coniunxerunt sanctam et Dei et proximi dilectionem atque ideo omnibus prodesse cupiunt, obesse nemini, qui gloriam servatoris et dilecti domini Iesu Christi promovent, iustitiam et innocentiam docent, veram religionem constanter tradunt, iniustitiam, flagitia, libidinem et superstitionem impugnant, sternunt, opprimunt.</s>
					<s n="5" xml:lang="la" type="auto">Hinc enim incolumitatem regnorum, multorum hominum salutem et gloriam et vitam immortalem existere videmus.</s>
					<s n="6" xml:lang="la" type="auto">Rursus experientia docti certo novimus negligentia et contemtu litterarum et litteratorum perire leges, flaccescere respublicas et totas pessumire ecclesias.</s>
					<s n="7" xml:lang="la" type="auto">Viderunt hoc ante aliquot secula pontificis Romani consiliarii, religionem scilicet et ritus Romanae ecclesiae in occidentis regna plane non posse transfundi, nisi institutis scholis, ex quibus prodirent, qui legibus, concionibus et orationibus evidentibus hominum inclinarent animos.</s>
					<s n="8" xml:lang="la" type="auto">Constituta sunt ergo collegia et coenobia, ex quibus prodiere viri artibus et ad dicendum persuadendumque instructi, qui uno atque altero seculo totum occidentem Romanae subdiderunt cathedrae.</s>
					<s n="9" xml:lang="la" type="auto">Nisi igitur insanimus et male grati Christo redemtori esse volumus, scholas etiam nostro seculo instaurabimus, in quibus artes quidem sobrie et inprimis divina puritas religionis biblica adolescentibus diligenter tradatur.</s>
					<s n="10" xml:lang="la" type="auto">Ex his enim prodibunt haud dubie post annos aliquot, qui superstitionem et omnem iniustitiam accusabunt et damnatam in exsilium deportari efficient, rursus qui verae religionis et iustitiae doctrina patriam salvam et gratissimas Christo ecclesias conservabunt.</s>
					<s n="11" xml:lang="la" type="auto">Vides pro tua prudentia, quantum patriae et ecclesiae bonum exhibeant, qui litteras restituunt et litteratis adsunt.</s>
					<s n="12" xml:lang="la" type="auto">Iam vero, quid apud tuos possis, non ignoras nec, quid debes, nescis.</s>
					<s n="13" xml:lang="la" type="auto">Quid igitur restat aliud, quam ut totus e viribus omnino omnibus tuis ad studia reparanda et conservanda convertaris?</s>
					<s n="14" xml:lang="la" type="auto">Vivit enim, aeternum vivit, qui pro hoc pulcherrimo et honestissimo instituto tuo lauream tibi paravit.</s>
					<s n="15" xml:lang="la" type="auto">Dominus Iesus servet te.</s>
					<s n="16" xml:lang="la" type="auto">Tiguri, 21. Februarii, anno 1539.</s>
					<s n="17" xml:lang="la" type="auto">Salutabis <persName>Antonium Traversum</persName>.</s>
				</p>
				<p>
					<s n="18" xml:lang="la" type="auto">Heinrychus Bullingerus tuus.</s>
				</p>
				<p>
					<s n="19" xml:lang="la" type="auto">Clarissimo viro <persName>Ioanni Traverso</persName>, inter Rhetos viro primario, domino suo colendissimo.</s>
				</p>
			</div>
		</body>
	</text>
</TEI>
