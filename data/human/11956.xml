<TEI xmlns="http://www.tei-c.org/ns/1.0" xml:id="file11956" type="Brief" source="CR-9" n="1350">
	<teiHeader xml:lang="de">
		<fileDesc>
			<titleStmt>
				<title subtype="file">Béat Comte (Comes Donzarensis) / Lausanne an Heinrich Bullinger, 7. Mai 1544</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratiam et pacem a Domino.</s>
					<s n="2" xml:lang="la" type="auto">Non lubenter me obstringo formandae atque instituendae juventuti: simul quia id commode facere arduum est et sane difficile, simul quia saepius peregrinari et a meis abesse innumera me aegrotantium cogit multitudo, quibus dum medicinam facio, meorum curam vel negligere vel non perinde sedulo gerere cogor.</s>
					<s n="3" xml:lang="la" type="auto">Verum ad tuas preces, doctissime Bullingere, nihil non sum facturus.</s>
					<s n="4" xml:lang="la" type="auto">Itaque juvenem illum quem mihi literis commendasti, inter meos domesticos recepi, ac sum pollicitus me in eo instituendo planum facturum, quam ex animo Tigurinis faveam omnibus quamque tua apud me commendatio valeat.</s>
					<s n="5" xml:lang="la" type="auto">Dicam citra fucum: nemo hodie inter Christianos et doctos vivit cujus pietatem, candorem, doctrinam magis mirer, magis deosculer et amem quam unius Bullingeri.</s>
					<s n="6" xml:lang="la" type="auto">Proinde injurius es mihi, qui mecum precibus agis.</s>
					<s n="7" xml:lang="la" type="auto">Posthac ergo impera et invenies me non minus tibi obsequentem, quam par est filium esse parenti.</s>
				</p>
				<p>
					<s n="8" xml:lang="la" type="auto">Responsionem tuam ad <persName ref="p8312" cert="high">Cochlei</persName> librum adcepi, eandem symmistis ac fratribus meis communicabo simul atque perlegero: ante tamen, si quidem id fieri potest, explebo me atque exsatiabo eam ipsam saepius legendo.</s>
					<s n="9" xml:lang="la" type="auto">Caeterum gratias tibi ago, doctissime vir et pater summe mihi observande, quod tanto munere me et dignum judicaveris et donaveris.</s>
					<s n="10" xml:lang="la" type="auto">Atque utinam tibi ego doni possem aliquid mittere, quando nimirum beatius est dare quam adcipere.</s>
					<s n="11" xml:lang="la" type="auto">Sed non ita visum est Domino, cujus fiat voluntas.</s>
					<s n="12" xml:lang="la" type="auto">DD. P. Viretum, Coelium Secundum et reliquos omnes fratres et symmistas meos tuo nomine salutavi, qui vicissim te ac totam istam ecclesiam resalutant.</s>
					<s n="13" xml:lang="la" type="auto">Vale bene atque beate.</s>
					<s n="14" xml:lang="la" type="auto">Laus, nonis Maiis 1544.</s>
				</p>
				<p>
					<s n="15" xml:lang="la" type="auto">Tuus ex animo B. Comes Donzarensis.</s>
				</p>
				<p>
					<s n="16" xml:lang="la" type="auto">H. Bullingero, viro graviss. et doctissimo, Tigurinae ecclesiae Antistiti vigilantissimo et sanctissimo, non in paucis mihi colendo.</s>
					<s n="17" xml:lang="la" type="auto">Tiguri.</s>
				</p>
			</div>
		</body>
	</text>
</TEI>
