<TEI xmlns="http://www.tei-c.org/ns/1.0" xml:id="file11950" type="Brief" source="GR-I" n="53">
	<teiHeader xml:lang="de">
		<fileDesc>
			<titleStmt>
				<title subtype="file">Johannes Comander / Chur an Heinrich Bullinger, 29. April 1544</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratiam, misericordiam et pacem a Domino.</s>
					<s n="2" xml:lang="la" type="auto">Literas ante aliquot dies ad te miseram, eximie vir, quibus ex commissione dominorum ludimagistrum petere a vobis ausi sumus.</s>
					<s n="3" xml:lang="la" type="auto">Vitus ille a te pridem missus eruditione quidem nobis satisfaceret, sed vita et moribus huic muneri non respondet; ebriorum sotius cum sit, aes alienum contrahere non abhorret.</s>
					<s n="4" xml:lang="la" type="auto">Mittunt domini nostri ad vos praefectum coenobiorum flagitaturus, denuo ut nobis sitis auxilio, ne institutum hoc bene coeptum intereat et turpiter dilabatur.</s>
					<s n="5" xml:lang="la" type="auto">Nam plurimi apud nos huic instituto, scilicet papistae et Germanogalli, insidiantur et oppressum vellent.</s>
					<s n="6" xml:lang="la" type="auto">At dominus <persName ref="p6831" cert="high">Traversius</persName> huic adest strenuumque propugnatorem sese exhibet, ne adversarii voti compotes his bonis fruantur.</s>
					<s n="7" xml:lang="la" type="auto">Nobis hic Curiae certandum est contra papistas, contra catabapistas et contra pensionarios non secus quam a principio, quo evangelium predicari coepit.</s>
					<s n="8" xml:lang="la" type="auto">Agite igitur, ne destituamur auxilio vestro neque linum fumigans penitus extinguatur.</s>
					<s n="9" xml:lang="la" type="auto">Praefectus ille, praesentium lator, literas habet ad dominos Tigurinos illos, qui scolis et negotiis ad religionem spectantibus praesunt.</s>
					<s n="10" xml:lang="la" type="auto">Haberet etiam ad senatum; sed putabamus non opus esse ab illis impetrare, sed tantum ab ordinariis illis ex capitulo et senatu constitutis.</s>
					<s n="11" xml:lang="la" type="auto"><persName ref="p6831" cert="high">Traversius</persName> noster prae omnibus desyderaret Pontasellam nostrum; saltem ad biennium nobis concederetur reservata illi apud vos gratia et beneficentia vestra, ut a vobis revocatus pareret; sed nobis ad hoc breve tempus morem gerere petimus, si cum ipsius voluntate fieri possit.</s>
					<s n="12" xml:lang="la" type="auto">Mihi quidem charissimus est et semper fuit, a parente suo ammanum tum agente mihi commendatus in tutelam qualemcunque, sed vestro beneficio educatus, ut etiam ecclesiae Christi prodesse et servire per Dei gratiam possit.</s>
					<s n="13" xml:lang="la" type="auto">Da igitur operam, charissime Bullingere, ut voti compotes, etiamsi non <persName ref="p2627" cert="high">Pontesella</persName>, tamen alio quopiam provideamur.</s>
					<s n="14" xml:lang="la" type="auto">Stypendium pollicentur centum Renenses, domum et hortulum, etiam expensas <persName ref="p2627" cert="high">Pontasellae</persName>, ut familiam suam ad nos transferre possit.</s>
					<s n="15" xml:lang="la" type="auto">Caetera praefectus ille missus ad vos ore s[uo] expositurus est.</s>
					<s n="16" xml:lang="la" type="auto">Nova, que sunt, ille idem melius enarrabit, quam ego scribere possim.</s>
					<s n="17" xml:lang="la" type="auto">Ex <placeName ref="l471" cert="high">Spira</placeName> si quid habes et ex Germania, nobis communicare digneris.</s>
					<s n="18" xml:lang="la" type="auto">Vale.</s>
					<s n="19" xml:lang="la" type="auto">Ex <placeName ref="l98" cert="high">Rhetiae Curia</placeName>, 29. Aprilis 44.</s>
					<s n="20" xml:lang="la" type="auto">Salutat te plurimum frater <persName ref="p396" cert="high">Ioannes Blasius</persName>.</s>
					<s n="21" xml:lang="la" type="auto">Salutamus simul omnes fratres, Tigurinae ecelesiae ministros.</s>
					<s n="22" xml:lang="la" type="auto">Tibi deditissimus <persName ref="p654" cert="high">Ioannes Comander</persName>.</s>
				</p>
				<p>
					<s n="23" xml:lang="la" type="auto">Eruditione et pietate clarissimo viro magistro Heinricho Bullingero, Tigurinae ecclesiae pastori vigilantissimo, domino suo et amico primario].</s>
				</p>
			</div>
		</body>
	</text>
</TEI>
