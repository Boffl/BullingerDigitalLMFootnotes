<TEI xmlns="http://www.tei-c.org/ns/1.0" xml:id="file11651" type="Brief" source="GR-I" n="31">
	<teiHeader xml:lang="de">
		<fileDesc>
			<titleStmt>
				<title subtype="file">Johannes Comander / Chur an Heinrich Bullinger, 28. Februar 1542</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratiam et vitae innocentiam a Domino.</s>
					<s n="2" xml:lang="la" type="auto">Literas ad te ante paucos dies dedi, colende Bullingere, quibus tumultuarie tibi rerum nostrarum turbulentum statum indicavi potius quam descripsi, nec nunc describere possum; nam, ubi incipiam, ignoro.</s>
					<s n="3" xml:lang="la" type="auto">Coeptum est a plebeiis corrigere pensionarios.</s>
					<s n="4" xml:lang="la" type="auto">Sed corrigi non potest malum hoc; radices tam altum immisit infixitque, ut evelli non facile possint.</s>
					<s n="5" xml:lang="la" type="auto">Interim omnem culpam in nos, scilicet verbi ministros, reiiciunt belli homines plagiarii illi, qui nihil fecimus, nisi quod verbo Dei semper huic sceleri reclamavimus iam ab annis decem et octo.</s>
					<s n="6" xml:lang="la" type="auto">Sed liberum est cuilibet in nos loqui, mentiri et effutire, quicquid in buccam venerit.</s>
					<s n="7" xml:lang="la" type="auto">Nos Domino derelicti et precibus fratrum adiuvari plurimum rogamus, ut ex his erumnis quandoque eruamur.</s>
					<s n="8" xml:lang="la" type="auto">Quidam frater Augustinianus, sacrae theologiae magister eximius et probatae vitae vir, ad nostras partes concessit, ad Clavennam scilicet.</s>
					<s n="9" xml:lang="la" type="auto">Huic coactus sum dare, quicquid habui Bullingeri in epistolas Pauli et reliquas canonicas epistolas.</s>
					<s n="10" xml:lang="la" type="auto">Praecor igitur, ut non moleste feras, si te in hoc negotio ministro uti velim, ut scilicet Bullingeri opus in omnes Pauli epistolas et in omnes reliquas canonicas epistolas maioris formae et illigatum inveniam post octo dies.</s>
					<s n="11" xml:lang="la" type="auto">Et pretium simul mittam; sed prius rescire peto, quantum esse oporteat, ut praecise mittam, quantum sufficit.</s>
					<s n="12" xml:lang="la" type="auto">De Caesare et rebus imperii si quid habes, pauca scribere digneris.</s>
					<s n="13" xml:lang="la" type="auto">Vale, vir charissime.</s>
					<s n="14" xml:lang="la" type="auto">Ex Rhetiae Curia, ultima Februarii 1542.</s>
					<s n="15" xml:lang="la" type="auto">Salutem plurimam dicito fratribus nomine meo.</s>
				</p>
				<p>
					<s n="16" xml:lang="la" type="auto">Tibi deditissimus Ioannes Comander.</s>
				</p>
				<p>
					<s n="17" xml:lang="la" type="auto">Doctissimo viro magistro Heinricho Bullingero, Tigurinae ecclesiae antistiti, domino ac fratri suo primario.</s>
				</p>
			</div>
		</body>
	</text>
</TEI>
