<TEI xmlns="http://www.tei-c.org/ns/1.0" xml:id="file12056" type="Brief" source="AB-VI" n="2652">
	<teiHeader xml:lang="de">
		<fileDesc>
			<titleStmt>
				<title subtype="file">Heinrich Bullinger / Zürich an Bonifacius Amerbach, 10. Oktober 1544</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Basel UB</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Libenter profecto literis meis plane incultis tuam praestantiam, uir clarissime, non turbarem, nisi negotium, quod tibi expositurus sum, sua grauitate me cogeret has ad te dare.</s>
					<s n="3" xml:lang="la" type="auto">Venit ad nos uir certe bonus, ciuis uester Leonbartus Hospinianus, ac fratribus suis, uiris certe honestissimis, nescio quod consilium suum de deserenda Basilea et petenda Pannonia multa cum animi conturbatione multoque cum ardore aperuit.</s>
					<s n="4" xml:lang="la" type="auto">Neque aliam sui instituti causam adiecit, quam quod nunquam finienda lite a Francisco quodam Conrado diuexatus sit annis continuis fere tribus, cum interim ipsa causa satis sit perspicua et simplex nec iniquum quicquam Hospinianus postulet.</s>
					<s n="5" xml:lang="la" type="auto">Quid pluribus opus?</s>
					<s n="6" xml:lang="la" type="auto">Veniunt ad me fratres, uiri honestissimi, consilium et ut hominem pertinacissime suo instituto inhaerentem retraham, ne uxorem, liberos et patriam deserat, petituri.</s>
					<s n="7" xml:lang="la" type="auto">Voco itaque hominem.</s>
					<s n="8" xml:lang="la" type="auto">Adest. Multis causam exponit.</s>
					<s n="9" xml:lang="la" type="auto">Adiicit et consilium.</s>
					<s n="10" xml:lang="la" type="auto">Ego uero hominem aggressus a consilio concepto abducere tentaui, sed nequicquam.</s>
					<s n="11" xml:lang="la" type="auto">Astabant fratres et affines, pollicebantur ei operam mutuam: «Non negabit et clariss.</s>
					<s n="12" xml:lang="la" type="auto">Tigurinae urbis senatus consilium» dicentes «auxilium et literas ad ampliss. Basilen. urbis senatum».</s>
					<s n="13" xml:lang="la" type="auto">Tandem, cum haec omnia frustra ibi obiiceremus, rogaui, anne amicos haberet <placeName ref="l28" cert="high">Basileae</placeName>, quibus haec causa perspecta esset et quibus ex animo fideret, cumque responderet[que] se habere non paucos, inter praecipuos tamen clariss. uiros Cons. Brandum et D. Amerbachium, ex eo protinus coepi consibum ac rogaui, tantisper duntaxat apud nos haereret, donec ego utrique scriberem.</s>
					<s n="14" xml:lang="la" type="auto">Annuit et expectat, quid apud uos efficere possim.</s>
					<s n="15" xml:lang="la" type="auto">Nunc ergo per ipsum dominum Iesum orant te fratres Hospiniani, orat te Bullingerus quoque tui nominis studiosissimus, ut adsis calamitoso uiro, quo liti saltem semel imponatur finis.</s>
					<s n="16" xml:lang="la" type="auto">Multum hac in re apud optimos quosque potes, sed et rem facies ut honestissimam ita utilissimam quoque.</s>
					<s n="17" xml:lang="la" type="auto">Scripsi hac eadem de re clariss.</s>
					<s n="18" xml:lang="la" type="auto">uiro D. Theodoro Brando, cui obsecro has meas tradas, collaturus cum ipso, quomodo optimo uiro possit consuli.</s>
					<s n="19" xml:lang="la" type="auto">Ego certe mei officii utpote hominis Christiani esse putaui proruentem iam in apertum periculum retinere ac te, ut mihi quoque auxilio sis, per Christum dominum et charitatem Christianam adhortor.</s>
					<s n="20" xml:lang="la" type="auto">Dominus rependet tibi in die illo.</s>
					<s n="21" xml:lang="la" type="auto">Peto autem per hunc tabellionem a te responsum.</s>
					<s n="22" xml:lang="la" type="auto">Oro humanitatem tuam, uir clariss., ut hanc meam audaciam boni consulas.</s>
					<s n="23" xml:lang="la" type="auto">Ego interim me et omnia mea tibi ac tuis offero.</s>
					<s n="24" xml:lang="la" type="auto">Vale, uir clariss. et domine colendissime.</s>
					<s n="25" xml:lang="la" type="auto">Tiguri 10 Octobris.</s>
					<s n="26" xml:lang="la" type="auto">Anno 1544.</s>
				</p>
				<p>
					<s n="27" xml:lang="la" type="auto">Heinrychus Bullingerus Tigurinae ecclesiae minister tuus ex animo.</s>
				</p>
			</div>
		</body>
	</text>
</TEI>
