<TEI xmlns="http://www.tei-c.org/ns/1.0" xml:id="file11294" type="Brief" source="Burmeister" n="">
	<teiHeader xml:lang="de">
		<fileDesc>
			<titleStmt>
				<title subtype="file">Sebastian M체nster / Basel AN Heinrich Bullinger, 8. April [1539]</title>
			</titleStmt>
			<publicationStmt>
				<authority>Universit채t Z체rich</authority>
				</publicationStmt>
			<sourceDesc>
				<bibl type="scan">Z체rich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Henrico Bullingero, viro vere Christiano, apud Tigurinos verbi divini tubicini strenuo et ministro Christi fideli.</s>
				</p>
				<p>
					<s n="2" xml:lang="la" type="auto">Salutem et pacem in Domino.</s>
					<s n="3" xml:lang="la" type="auto">Quae scripsisti, vir clarissime, accepi et legi, nec est, ut tu studiosorum nomine mihi gratias referas pro laboribus meis, cum potius ego et omnes studiosi tibi plurimum debeamus, qui meum laborem tuis scriptis usque adeo exornaris.</s>
					<s n="4" xml:lang="la" type="auto">Placet supra modum diligentia tua et prologus ille tuus theologicus, quem ego nunquam ex ingenii mei officina tanta cudere potuissem industria.</s>
					<s n="5" xml:lang="la" type="auto">Agnosco hic nolim velim ingenii mei tarditatem, immo obtusitatem, et rursum suspicio dona tibi et multis aliis vere Christianis viris a largitore omnium bonorum concessa, tantum abest, ut haec exigua, quae desursum accepi, in mentis efferant elationem.</s>
					<s n="6" xml:lang="la" type="auto">Timeo, ne favore quodam ingenuo propensior fueris in laudem meam quam debueras, cum doctiores quique, qui hic inveniuntur et pro magnis in theologia suspiciuntur, malint operam meam, quam veteri testamento iuxta Hebraismum vertendo adhibui, intermissam.</s>
					<s n="7" xml:lang="la" type="auto">Irritat enim eos sermonis et stili mei simplicitas offenditque indocta praesumptio, sed iacta est alea.</s>
					<s n="8" xml:lang="la" type="auto">Feci, quod potui, qui meliora habent et maiora possunt, eructent, quae ipsi acceperunt.</s>
					<s n="9" xml:lang="la" type="auto">Non omnes omnia possumus.</s>
					<s n="10" xml:lang="la" type="auto">Unus quidem sic, alius autem sic, prout quisque a Domino accepit, dispensatorem agit mysteriorum concreditorum.</s>
				</p>
				<p>
					<s n="11" xml:lang="la" type="auto">Praeter Ptolemaei Geographiam iam molior quoque Iudaei et Christiani hominis in fide concertationem et iam quidem duae chartae Hebraice impressae sunt inceptusque est libellus; Dominus donet, ut pro gloria nominis sui ad finem usque feliciter perducatur.</s>
					<s n="12" xml:lang="la" type="auto">Vale Christi minister et administrator fidelis.</s>
				</p>
				<p>
					<s n="13" xml:lang="la" type="auto">Basileae, tertia Paschae.</s>
					<s n="14" xml:lang="la" type="auto">Sebast. Munsterus</s>
				</p>
			</div>
		</body>
	</text>
</TEI>
