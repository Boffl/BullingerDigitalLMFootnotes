<TEI xmlns="http://www.tei-c.org/ns/1.0" xml:id="file11073" type="Brief" source="HBBW" n="1031">
	<teiHeader xml:lang="de">
		<fileDesc>
			<titleStmt>
				<title subtype="file">[Heinrich Bullinger] / Zürich AN [Andreas Schmid (Faber)], 19. August 1537</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="de">
		<body>
			<div xml:id="div1" corresp="regest1">
				<p>
					<s n="1" xml:lang="de" type="auto">Gnad und frid von gott durch unßern Iesum Christum.</s>
				</p>
				<p>
					<s n="2" xml:lang="de" type="auto">Frommer, vester, ersamer, fürsichtiger und wyser, günstiger, lieber herr und guͦtter fründ, uwer früntlich schriben<note xml:id="fn2" type="footnote" n="2">oben <ref target="file11072">Nr. 1030</ref>.</note> und gruntlich berichten des handels<note xml:id="fn3" type="footnote" n="3">der Angelegenheit. - Zur Streitsache vgl. ebd. sowie <ref target="file11071">Nr. 1029</ref>.</note> mins vetteren Widerkeren<note xml:id="fn4" type="footnote" n="4"><persName>Heinrich Wiederkehr</persName>.</note> hab ich empfangen.</s>
					<s n="3" xml:lang="de" type="auto">Hett aber der muͤy und arbeit nitt bedörfen, das ir alles mir so eigentlich verschriben hettind.</s>
					<s n="4" xml:lang="de" type="auto">Beduret mich deßhalb, das ich üch die muͤy zuogestattet hab, fröwt mich aber mitthinzuͦ, das ich hierus üwer früntlikeit und gantz geneigten, guͦtten willen zuͦ mir gespürt hab.</s>
					<s n="5" xml:lang="de" type="auto">Dorumb ich dann billich<note xml:id="fn7" type="footnote" n="7">zu Recht.</note> soll dankbar sin und gantz willig, üch widerumb, wo mir yemer müglich<note xml:id="fn8" type="footnote" n="8">wo immer es mir möglich ist.</note>, in früntligheit und dienstbarkeit zuͦ wilfaren und guͦts zuo thuͦnd.</s>
				</p>
				<p>
					<s n="6" xml:lang="de" type="auto">Das ir aber vermeint, genampter min vetter habe üch gen mir und anderen üweren guͦten herren und fründ verunglimpft, söllend ir one sorg sin.</s>
					<s n="7" xml:lang="de" type="auto">Dann zuo dem, das er sömlichs, so vil mir wüßend, nitt gethan hatt, so hette ichs imm ouch nitt gestattet.</s>
					<s n="8" xml:lang="de" type="auto">Ir sind ouch in anderm ansähen gegen mir, dann das ich lichtlich von üch glouben wölte, das üch übel anstuͤnde; zuͦ dem ist nützid uff einen verhörten theil zuͦ setzen<note xml:id="fn9" type="footnote" n="9">darf nicht auf die Partei abgestellt werden, die man angehört hat.</note>.</s>
					<s n="9" xml:lang="de" type="auto">Uber das alles hatt der handel an imm selbs, wie er ist, weder minem herren probst Brenwald noch mir allencklichen mögen gefallen.</s>
					<s n="10" xml:lang="de" type="auto">Er<note xml:id="fn11" type="footnote" n="11"><persName>Wiederkehr</persName>.</note> hatt sy ouch kein gstand by uns funden,<pb type="edition" next="219"/> insonders,<pb type="scan" next="||82v."/> das er in sömlichem handel gägen üch so ufbindig und hönisch gewäsen ist.</s>
				</p>
				<p>
					<s n="11" xml:lang="de" type="auto">Des houpthandels halben were fillicht dartzuͦ ze reden gsin<note xml:id="fn15" type="footnote" n="15">zu vermitteln.</note>, wenn er üch früntlicher were begägnet.</s>
					<s n="12" xml:lang="de" type="auto">Dann <persName>Bernhart Tratz</persName> ist bekantlich, das er zum wyb<note xml:id="fn17" type="footnote" n="17"><persName>Heinrich Wiederkehrs</persName> Frau; nicht namentlich bekannt.</note> geredt hab, man welle einen fahen, der friden prochen habe, uff das sy von im sye ab der louben<note xml:id="fn18" type="footnote" n="18">Die Örtlichkeit ist nicht auszumachen; gemeint ist wohl ein offener Vorraum (vgl. <bibl>SI</bibl> III 962f).</note> gelouffen.</s>
					<s n="13" xml:lang="de" type="auto">Sölichs sy am morgen beschähen.</s>
					<s n="14" xml:lang="de" type="auto">So vermeint er dannethin, min vetter, er welle üch wol berichten, das sich der fridbrecher nitt vor und ee hyndan gethan habe, dann üwer löuffer komen sye etc.</s>
					<s n="15" xml:lang="de" type="auto">Dem aber allem sye, wie ymm welle, so hatt doch einmol sin wyb die warnung gethon, so ist er mitt wortten unbescheiden xin, das ich inn mitt gemeltem minem schriben<note xml:id="fn20" type="footnote" n="20">mit meinem erwähntem Brief. - Oben <ref target="file11071">Nr. 1029</ref>.</note> gar nitt schönen will, sonder üch wyter gebätten haben, in dem inziehen der straaf nitt zuͦ ylen.</s>
					<s n="16" xml:lang="de" type="auto">Dann des nachlaßens halb der 30 lib[rarum] acht ich warlich groß und dank üch hierumb zum aller höchsten, früntlichsten und trüwlichsten.</s>
					<s n="17" xml:lang="de" type="auto">Wo ich das umb üch verdienen<note xml:id="fn23" type="footnote" n="23">euch erwidern.</note> könde, wölte ich thuͦn.</s>
				</p>
				<p>
					<s n="18" xml:lang="de" type="auto">Käme aber ouch wytter ein gschrifft an üch von minem herren burgermeister <persName>Röysten</persName><note xml:id="fn24" type="footnote" n="24">Ein solches Schreiben von <persName>Diethelm Röist</persName> an <persName>Schmid</persName> ist nicht überliefert.</note>, der min gar früntlicher, fürgeliebter herr ist, söllend ir nitt zürnen, ouch nitt anders gedanken, denn das h[err] probst Brenwald,<pb type="scan" next="||83r."/>üwer schwager, und ich inn gepätten habend, das er üch schriben und umb verzug imm intziehen der buͦß, bis ir ettwan har gen Zürich kemind, bitten wölte, weltend wir dann mitt üch in früntligheit witer reden.</s>
					<s n="19" xml:lang="de" type="auto">Sust söllend ir uns nitt darfür haben<note xml:id="fn27" type="footnote" n="27">nicht von uns denken.</note>, das wir gentzlich, darumb es unßern verwanten antrift, daruf tringend, das er ungestraft ußgange oder imm gstattet werde zuͦ reden, wie oder was er welly.</s>
				</p>
				<p>
					<s n="20" xml:lang="de" type="auto">Hiemitt bitt ich früntlich, ir wellind diß min gschrift imm besten ufnemmen und, wo ich üch dienen könde, antzeigen; wil ich allwäg willig sin.</s>
					<s n="21" xml:lang="de" type="auto">Gott beware üch mitt sampt üwrem hußvolk.</s>
				</p>
				<p>
					<s n="22" xml:lang="de" type="auto">Datum Zürich, des 19. tags augusti imm 1537. jare.</s>
				</p>
				<p>
					<note type="address">[Ohne Adresse.]</note>
				</p>
			</div>
		</body>
	</text>
</TEI>
