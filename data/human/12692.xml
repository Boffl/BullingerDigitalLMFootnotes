<TEI xmlns="http://www.tei-c.org/ns/1.0" xml:id="file12692" type="Brief" source="HBBW-18" n="2645">
	<teiHeader xml:lang="de">
		<fileDesc>
			<titleStmt>
				<title subtype="file">Ambrosius Blarer (Blaurer) / Konstanz an Heinrich Bullinger, 27. Oktober 1546</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto"><pb type="scan" next="207"/>Gratia Christi tecum.</s>
					<s n="2" xml:lang="la" type="auto">Heri tuas<note xml:id="fn1" type="footnote" n="1">Nicht erhalten.</note>, mi venerande Bullingere, accepi, pariter autem nondum acceptis illis<note xml:id="fn2" type="footnote" n="2">Gemeint ist <persName ref="p8055" cert="high">Blarers</persName> Brief <ref target="file12691">Nr. 2644</ref> vom 26. Oktober.</note>, quae per adulescentem <persName ref="p18627" cert="high">Ioannem ab Ulmis</persName> ad te scripsi.</s>
					<s n="3" xml:lang="la" type="auto">Frater<note xml:id="fn3" type="footnote" n="3"><persName ref="p8178" cert="high">Thomas Blarer</persName>, der den Tag der Vier protestantischen Orte in <placeName ref="l587" cert="high">Zürich</placeName> (s. dazu <ref target="file12653">Nr. 2606</ref>, Anm. 60) besucht hatte; s. <ref target="file12683">Nr. 2636</ref>,2f.</note> vicissim affirmat<note xml:id="fn4" type="footnote" n="4">So schon in <ref target="file12691">Nr. 2644</ref>,17f.</note> se magna voluptate Bullingerum coram vidisse et audisse.</s>
					<s n="4" xml:lang="la" type="auto">Interim valde sibi doluit, quod diutius illa sibi frui non licuit.</s>
				</p>
			</div>
			<div xml:id="div2" corresp="regest2">
				<p>
					<s n="5" xml:lang="la" type="auto">Tabellariorum negocium feliciter confectum gratulor tibique magnam hoc nomine gratiam habeo.</s>
					<s n="6" xml:lang="la" type="auto">Unoculus vester<note xml:id="fn5" type="footnote" n="5"><persName ref="p6501" cert="high">Felix Schubinger</persName>; s. <ref target="file12682">Nr. 2635</ref>,25-34.</note> nostro tabellioni<note xml:id="fn6" type="footnote" n="6">Unbekannt.</note> ultro confessus <pb type="edition" next="189"/> est se acriter obiurgatum a vestris consulibus<note xml:id="fn7" type="footnote" n="7"><persName ref="p1888" cert="high">Hans Rudolf Lavater</persName> und <persName ref="p1419" cert="high">Johannes Haab</persName>.</note> praesente meo fratre ignoscique sibi petiit meliora pollicitus.</s>
				</p>
			</div>
			<div xml:id="div3" corresp="regest3">
				<p>
					<s n="7" xml:lang="la" type="auto">Fatum belli nostri ferendum nobis erit, quandoquidem mutare non possumus.</s>
					<s n="8" xml:lang="la" type="auto">Sperabimus autem haudquaquam frustratum iri tot filiorum dei pia ardentissimaque vota, tametsi ob non parum multas nec leves caussas splendidam nostris de hoc hoste victoriam polliceri haudquaquam ausim, praesertim cum nondum videam veram de viribus nostris diffidentiam nec dignam pro peccatis nostris consternationem, sine qua haud unquam plena in domino fiducia poni potest.</s>
					<s n="9" xml:lang="la" type="auto">Omnino profecto nusquam animadvertimus in nostris publicam et iustam sive praecandi sive agendi <foreign xml:lang="el">ὁρμήν</foreign><note xml:id="fn8" type="footnote" n="8">Eifer.</note>, qualem praesens patrię et religionis periculum iuxta scripturarum exempla requirit,<note xml:id="fn9" type="footnote" n="9">Siehe z.B. <cit type="bible"><ref>Dtn 30, 1-10</ref></cit>; <cit type="bible"><ref>Jer 29, 11-14</ref></cit>; <cit type="bible"><ref>Jo 2, 12-17</ref></cit>.</note> ut ne alia tibi commemorem, non minus me terrentia.</s>
					<s n="10" xml:lang="la" type="auto">Confido tamen dominum non prorsus ablaturum a nobis suum regnum, sed desiderium eius amplius in nobis accensurum, quando id publice nondum adeo quęritur et ante omnia expetitur Christus rex et servator noster, qui in hoc venit mundum, ut quaereret et servaret, quod periit.<note xml:id="fn10" type="footnote" n="10"><cit type="bible"><ref>Lk 19, 10</ref></cit>.</note></s>
					<s n="11" xml:lang="la" type="auto">Quamprimum nos ad se vera resipiscentia convertat et salvi simus!<note xml:id="fn11" type="footnote" n="11"><persName ref="p8055" cert="high">Blarer</persName> argumentiert in diesem Absatz in enger Anlehnung an den an ihn gerichteten Brief <persName ref="p467" cert="high">Bucers</persName> vom 18. Oktober 1546 <hi>(<persName ref="p8055" cert="high">Blarer</persName> BW</hi> II 522f, <ref target="file11401">Nr. 1358</ref>).</note></s>
				</p>
			</div>
			<div xml:id="div4" corresp="regest4">
				<p>
					<s n="12" xml:lang="la" type="auto">Ad novam istam Gallię et Anglię monarcharum crudelitatem plusquam tyrannicam totus cohorrui.</s>
					<s n="13" xml:lang="la" type="auto">Quod Gallus facit, in gratiam, non dubito, pontificis<note xml:id="fn14" type="footnote" n="14"><persName ref="p19981" cert="high">Paul III.</persName></note> facit, quo illum sibi propicium retineat faciliusque a caesare<note xml:id="fn15" type="footnote" n="15"><persName ref="p18538" cert="high">Karl V.</persName></note> (quod iam moliri ipsum nonnulli putant) alienet.</s>
					<s n="14" xml:lang="la" type="auto">Interim nostris quoque non vulgaribus rationibus se insinuat illosque sibi magna vi auri obstringit,<note xml:id="fn16" type="footnote" n="16">Zu den Hilfsangeboten Franz' I. an die Schmalkaldener, u.a. durch <persName ref="p6724" cert="high">Piero Strozzi</persName>, s. <ref target="file12657">Nr. 2610</ref>,65-69; <ref target="file12659">Nr. 2612</ref>, Anm. 73.</note> quod ita in rem suam esse credat, si non porro crescat caesar.</s>
					<s n="15" xml:lang="la" type="auto">Verum non poterit hoc illi felix esse, quod tanta christiani sanguinis iactura efficere conatur.<pb type="edition" next="190"/></s>
					<s n="16" xml:lang="la" type="auto">Dominus est, qui comprehendit sapientes in sua ipsorum astutia;<note xml:id="fn17" type="footnote" n="17"><cit type="bible"><ref>Hi 5, 13</ref></cit>.</note> quem efflictim pro afflicta sua ecclesia interpellamus.</s>
				</p>
			</div>
			<div xml:id="div5" corresp="regest5">
				<p>
					<s n="17" xml:lang="la" type="auto"><pb type="scan" next="206"/>Scribitur nunc caesarem per Danubium abitum parare,<note xml:id="fn18" type="footnote" n="18">Vgl. schon <ref target="file12682">Nr. 2635</ref>,16f.</note> sed sciri tamen certo non potest.</s>
					<s n="18" xml:lang="la" type="auto">Adeo ille mirifice simulat ac dissimulat omnia sicque se multis rationibus velut lubricus anguis<note xml:id="fn19" type="footnote" n="19">Vgl. <hi><persName ref="p18867" cert="high">Vergil</persName>,</hi> Aeneis, 5, 84.</note> intorquet, ut elabi absque magno suorum periculo se posse confidat.</s>
					<s n="19" xml:lang="la" type="auto">Sed stat etiam ipsi sua dies,<note xml:id="fn20" type="footnote" n="20"><cit type="bible"><ref>Hi 14, 5</ref></cit>.</note> nec ullum valebit consilium contra dominum.<note xml:id="fn21" type="footnote" n="21">Vgl. <cit type="bible"><ref>Hi 5, 12</ref></cit>; <cit type="bible"><ref>Ps 37 (Vulg. 36), 12-17</ref></cit>.</note></s>
					<s n="20" xml:lang="la" type="auto">Huic nos cunctos permittemus,<note xml:id="fn22" type="footnote" n="22">Vgl. <cit type="bible"><ref>2Chr 20, 20</ref></cit>; <cit type="bible"><ref>Ps 4, 5</ref></cit>; <cit type="bible"><ref>62 (Vulg. 61), 8</ref></cit>; <cit type="bible"><ref>115 (Vulg. 114), 11</ref></cit>; <cit type="bible"><ref>Jes 26,4</ref></cit>.</note> hunc agnoscemus fortissimum nostrum vindicem.<note xml:id="fn23" type="footnote" n="23">Vgl. <cit type="bible"><ref>Jes 1, 24</ref></cit>; <cit type="bible"><ref>1 Thess 4, 6</ref></cit>.</note></s>
					<s n="21" xml:lang="la" type="auto">Sub ipsius alis securi ac tutissimi futuri.<note xml:id="fn24" type="footnote" n="24">Vgl. <cit type="bible"><ref>Ps 91 (Vulg 90), 4</ref></cit>.</note></s>
				</p>
			</div>
			<div xml:id="div6" corresp="regest6">
				<p>
					<s n="22" xml:lang="la" type="auto">In illo bene ac perpetuo vale, mi charissime et optime frater!</s>
					<s n="23" xml:lang="la" type="auto">Saluta fratres et amicos omnes cum tua domo.</s>
					<s n="24" xml:lang="la" type="auto">Nostri te diligenter salutant.</s>
					<s n="25" xml:lang="la" type="auto">Iterum atque iterum vale!</s>
					<s n="26" xml:lang="la" type="auto"><placeName ref="l457" cert="high">Constantiae</placeName>, 27. octobris 1546.</s>
					<s n="27" xml:lang="la" type="auto">Tuus Ambr[osius] Bl[arer].</s>
				</p>
				<p>
					<note type="address">[Adresse darunter:]</note>
					<s n="28" xml:lang="la" type="auto">Praestantissimo viro d. Heinricho Bullingero, fratri suo incomparabili.</s>
					<s n="29" xml:lang="la" type="auto">Tiguri.</s>
				</p>
			</div>
		</body>
	</text>
</TEI>
