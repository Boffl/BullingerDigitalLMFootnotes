<TEI xmlns="http://www.tei-c.org/ns/1.0" xml:id="file10794" type="Brief" source="HBBW" n="756">
	<teiHeader xml:lang="de">
		<fileDesc>
			<titleStmt>
				<title subtype="file">Thomas Blarer (Blaurer) d.J. / Konstanz AN Heinrich Bullinger, 3. März 1536</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="de">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Scribam Germanice, ne vocabulorum defectus negocium obscuret.</s>
				</p>
				<p>
					<s n="3" xml:lang="de" type="auto">Es hebt sich, gunstiger, lieber herr Bullinger, ain spann ettlicher gult halb, welche die thomherren von <placeName>Costenz</placeName> ain parthy und mine herren alß verwalter der fabric ald kirchenbuws hie im munster der ander tail vermainend intzeziechen.</s>
					<s n="4" xml:lang="de" type="auto">Ist jerlicher guldt zwölff gold guldin, gemelter fabric zuͦgehorig, welche gegrundt ist uff ainen kornzehenden zuͦ Clotha<note xml:id="fn6" type="footnote" n="6"><placeName>Kloten</placeName> (Kt. Zürich).</note> nechst by Zurch, und zinssers <persName>Hans Conratt Escher</persName> den merertail und ettlicher zuͦ Clinga<note xml:id="fn8" type="footnote" n="8"><placeName>Klingnau</placeName> (Kt. Aargau).</note> by <pb type="edition" next="155"/>Zurzach och ettwas an berurten 12 fl.</s>
					<s n="5" xml:lang="de" type="auto">Solchen zinß habent nach usstrettung unserer pfaffhait baid tail ingezogen, namlich nach dem Capler krieg<note xml:id="fn11" type="footnote" n="11">Gemeint ist der Erste Kappelerkrieg 1529.</note> ain statt <placeName>Costentz</placeName>, davor aber und sydhär dem nechsten krieg<note xml:id="fn12" type="footnote" n="12">seit dem letzten Krieg, d. h. dem Zweiten Kappelerkrieg von 1531 (vgl. auch <hi>Fabian,</hi> aaO, S. 124, Anm. 17).</note> habents die jhensid sees<note xml:id="fn13" type="footnote" n="13">diejenigen jenseits des Sees, d. h. die Domherren (vgl. oben Anm. 10).</note> intzogen; doch stond die nechst verfallnen zwen zinß uss, welche wier an den <persName>Escher</persName> guttlich erfordt haben.</s>
					<s n="6" xml:lang="de" type="auto">Der hatt sich uff ain e[rsamen] rat zuͦ Zurch gelendt, die habent minen herren, ainem rat hie, gschriben<note xml:id="fn16" type="footnote" n="16">Zürich an <placeName>Konstanz</placeName>, 22. Febr. 1536 (vgl. <hi>Fabian,</hi> aaO, S. 129f). <placeName>Konstanz</placeName> antwortete bereits tags darauf, wollte aber nichts entscheiden, da die Pfleger abwesend waren (vgl. ebd., S. 130; Original: Zürich StA, A 205. 1, <ref target="file10187">Nr. 156</ref>).</note>, das sich der <persName>Escher</persName> empiet, er welle die här richten doch das im mine herren versicherung geben, so er duͦrch ander ersuͦcht wuͦrd, nitt zuͦ schaden komm, und das wier in im selbigen schaden vertretten sölltend.</s>
					<s n="7" xml:lang="de" type="auto">Habent unß och anzögt, das die stiffts herren sölche zinß vermainent inzeziechen, deshalb mier sy sollent antwuͦrt wissen lassen.</s>
					<s n="8" xml:lang="de" type="auto">Es ist aber nitt bruchlich, solch schadlossbryff ze geben, dann es möcht unß verfuren und erst in spenn pringen.</s>
					<s n="9" xml:lang="de" type="auto">Aber ainer gewonlichen quittung halb mag man sich nitt sperren, sunst ist sorg, der <persName>Escher</persName> und sine mittverwandten wuͦrdent onersuͤcht von thomherren nitt pliben.</s>
				</p>
				<p>
					<s n="10" xml:lang="de" type="auto"><pb type="edition" next="156"/>Dyß handels hab ich in guͦtem vertrauwen euch antzögen wellenn mitt pitt, wo ier das mitt komenlichait thun köndtent, mier ze erfaren: So min herren rettig wuͦrdent, uff den underpfanden ier recht ze suͦchen und der zinssen, so usstönd, rechticklich begären von wegen der fabric, welche bill[ich] solten alß zum kirchen buw geordnette gulten in der<pb type="scan" next="||18"/> statt belibenn, ob wiers wider die inred der vermainten ansprach<note xml:id="fn28" type="footnote" n="28">gegen den Einwand des vermeintlichen Anspruchs.</note>, so die thomherren darzuͦ habent und on zwiffel ins recht schön dargeben wuͦrdent, mochtent erhalten.</s>
					<s n="11" xml:lang="de" type="auto">Dann solts uns abgesprochen werden, alß mier unß doch nitt versechent, were es besser nitt angefangen.</s>
					<s n="12" xml:lang="de" type="auto">Es sind nitt hopt bryff vorhanden; dan es ain alt closterlechen ist, und hatt sich der <persName>Grebel</persName>, so vormals gezinsst hat, vor jaren beworben, das man in bryff ließ hören, warumb er den zinß gäb.</s>
					<s n="13" xml:lang="de" type="auto">Es ist aber kein hoptbryff vorhanden gwesst<note xml:id="fn34" type="footnote" n="34">Zum Rechtsverfahren zwischen Domkapitel und <persName>Jakob Grebel</persName> im Jahre 1525 vgl. <hi>Fabian,</hi> aaO, S. 123.</note>.</s>
				</p>
				<p>
					<s n="14" xml:lang="de" type="auto">Schrib ich alles von underrichts wegen, und wie wol ain kunfftig uͦrtail nitt guͦt ze erlernen ist, so mogt ir danocht byloffig und so vil sich gepürt wol etwas beschaids finden by guͦt vertruwten personen.</s>
					<s n="15" xml:lang="de" type="auto">Desshalb an euch min pitt, ier welt euch des nitt beschweren<note xml:id="fn37" type="footnote" n="37">die Mühe auf euch nehmen.</note> und in gehaim nachfrag haben und dann<pb type="edition" next="157"/> furderlich mier dasselbig zuͦschriben.</s>
					<s n="16" xml:lang="de" type="auto">Vernempt im besten, das ich euch mitt solchem bemug, es beschicht uß guͦtem vertruwen, und das ich besser weg nitt haben mag.</s>
					<s n="17" xml:lang="de" type="auto">Sunst solt ich euwer vil grosser und mherere geschefft damitt nitt hindern.</s>
					<s n="18" xml:lang="de" type="auto">Euch ze dienen, bin ich begierig.</s>
				</p>
				<p>
					<s n="19" xml:lang="de" type="auto">Datum zuͦ <placeName>Costentz</placeName> in yl - dyser bott wurt wider här gon - 3. martii 1536. jar.</s>
				</p>
				<p>
					<s n="20" xml:lang="de" type="auto"><persName>Thoma Blarer</persName>, e[uwer] g[uͦter] fründ.</s>
				</p>
				<p>
					<note type="address">[Adresse auf der Rückseite des folgenden Blattes:]</note>
					<s n="21" xml:lang="de" type="auto">Dem erwurdigen, wolgelerten hernn Hainrichen Bullinger, predicanten zu Zurch, minem gunstigen herren und liebenn frund.</s>
					<s n="22" xml:lang="de" type="auto">Zurch.</s>
				</p>
			</div>
		</body>
	</text>
</TEI>
