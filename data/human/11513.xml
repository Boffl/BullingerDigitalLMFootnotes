<TEI xmlns="http://www.tei-c.org/ns/1.0" xml:id="file11513" type="Brief" source="HBBW-11" n="1470">
	<teiHeader xml:lang="de">
		<fileDesc>
			<titleStmt>
				<title subtype="file">Oswald Pergener / Zittau an Heinrich Bullinger, 1. März 1541</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratia et pax a deo patre et domino nostro Iesu Christo.</s>
				</p>
				<p>
					<s n="2" xml:lang="la" type="auto">Accepi epistolam tuam ultima mensis augusti prioris anni scriptam,<note xml:id="fn1" type="footnote" n="1">Nicht erhalten.</note> Heinriche in Christo colendissime, in qua percipio ęstate illa te nihil scribere potuisse ob morbos quosdam et vertiginem capitis, a quibus te vexatum cum dolore audio<note xml:id="fn2" type="footnote" n="2">Im Sommer und Herbst 1540 war Bullinger so schwer erkrankt, daß er zeitweise nicht mehr arbeiten konnte; vgl. <bibl>HBBW</bibl> X, S. 123; 141, 1-4; 169, 1-12; 170f, 1-19.</note>.</s>
					<s n="3" xml:lang="la" type="auto">Sed te iam restitutum et hoc dei benignitate nihil ambigo.</s>
					<s n="4" xml:lang="la" type="auto">Servabit Christus fideles ministros suos in utilitatem reipublice christianę et suę ecclesię usque ad iustam ętatem.</s>
					<s n="5" xml:lang="la" type="auto">Sed interim certi sumus, ut afflictiones, morbos, carceres, vincula, si cui obveniunt, non fortunę accepta feramus, sed deo omnipotenti.</s>
					<s n="6" xml:lang="la" type="auto">Perturbavit seu potius afflixit nonnihil et hoc meum corpusculum in preterita ęstate nescio quę infirmitas occulta, sed non prostravit.</s>
					<s n="7" xml:lang="la" type="auto">Morbi et varię infirmitates, quibus iam plures mortales perire videmus apud finitimos nostros tum in Bohemia, tum in Slesia, deterrere me possent, nisi scirem mortem esse transitum ad sedes beatiores et mutationem conditionis deterioris in longe meliorem.</s>
					<s n="8" xml:lang="la" type="auto">Credo enim firmiter animos fidelium protinus, ut ex corporibus evaserunt, subvolare cęlo, numini coniungi eternoque gaudere etc.</s>
					<s n="9" xml:lang="la" type="auto">Quare hec vita potius captivitas est et mors quam vita; quo plus a mundo abscedimus, hoc propius accedimus ad deum.</s>
					<s n="10" xml:lang="la" type="auto">Ideo mori christianis nihil aliud est quam mundum relinquere et ire ad deum etc.</s>
				</p>
				<p>
					<s n="11" xml:lang="la" type="auto">Historiam evangelicam, quam nobis et precipue ecclesię Christi explanare statuisti,<note xml:id="fn3" type="footnote" n="3">Bullingers Evangelienkommentare erschienen in den Jahren 1542-1546; vgl. <bibl>HBBibl</bibl> I 144, 153, 170 und 173.</note> summo desiderio expecto; plane Phinonide<note xml:id="fn4" type="footnote" n="4">Gemeint ist <persName ref="p19972" cert="high">Philonides</persName>, der von den griechischen Komödiendichtern als überaus groß gewachsen und dumm geschildert wird; vgl. <bibl>Pauly/Wissowa</bibl> XX/1 61; Adagia, 2, 6, 30 (<bibl>LB</bibl> II 592).</note> indoctior essem, ni deus sua gratia vestras lucubrationes ad nos perferri voluisset.</s>
					<s n="12" xml:lang="la" type="auto">Quicquid<pb type="edition" next="87"/> habeo, hoc me a deo et vobis accepisse citra fucum fateor.</s>
					<s n="13" xml:lang="la" type="auto">Quare non immerito precor deum optimum, ut tibi in omnibus adsit.</s>
				</p>
				<p>
					<s n="14" xml:lang="la" type="auto">Interim vale cum tota ecclesia et prosperare in verbo domini.</s>
					<s n="15" xml:lang="la" type="auto">Zitte, prima martii 1541.</s>
				</p>
				<p>
					<s n="16" xml:lang="la" type="auto"><persName ref="p2448" cert="high">Osvaldus Pergenerus</persName> tuus et fratrum.</s>
				</p>
				<p>
					<note type="address">[Adresse auf der Rückseite:]</note>
					<s n="17" xml:lang="la" type="auto">Vere pio et erudito viro domino Heinricho Bullingero, amplissime Tigurinę ecclesię episcopo, fratri et amico colendissimo.</s>
				</p>
			</div>
		</body>
	</text>
</TEI>
