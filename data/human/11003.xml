<TEI xmlns="http://www.tei-c.org/ns/1.0" xml:id="file11003" type="Brief" source="HBBW" n="961">
	<teiHeader xml:lang="de">
		<fileDesc>
			<titleStmt>
				<title subtype="file">Thomas Blarer (Blaurer) d.J. / Konstanz AN Heinrich Bullinger, 7. März 1537</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Visum est, honorande Bullingere, optimatibus nostris, ut responsum<note xml:id="fn1" type="footnote" n="1">Nämlich die Antwort auf Bullingers Anfrage vom 2. Februar (oben <ref target="file10983">Nr. 941</ref>; vgl. auch oben <ref target="file10994">Nr. 952</ref> und unten <ref target="file11008">Nr. 966</ref>).</note>, quod ex me expectari debebat, ad senatum devolveretur, quo minus, qui bene volunt reipublicę nostrę, amici Tiguricenses dubitarent, quam alienum sit a salute civitatis huius denuo cum istis heroibus commisceri.</s>
					<s n="3" xml:lang="la" type="auto">Esse enim in foribus<note xml:id="fn2" type="footnote" n="2"><bibl>Adagia</bibl>, 2, 2, 85 (<bibl>LB</bibl> II 478).</note>, ut iam inde misertus dominus afflictionum nostrarum suo consilio pacem nobis restituat, valde confidimus.</s>
					<s n="4" xml:lang="la" type="auto">Is autem scorpionem pro pisce non dabit<note xml:id="fn3" type="footnote" n="3">Vgl. Lk 11, 11f.</note> aut pacem, vere pax quae non sit.</s>
					<s n="5" xml:lang="la" type="auto">Scis enim fidelem deum, cuius<pb type="edition" next="86"/> providentia id factum esse intelligimus, ut cum ipsa persuasę relligionis <foreign xml:lang="el">ἐθελοθρησκείᾳ</foreign><note xml:id="fn4" type="footnote" n="4">Vgl. Kol 2, 23.</note> eius vitii artifices urbe excederent.</s>
					<s n="6" xml:lang="la" type="auto">Petulantiam illorum aegre perferimus, quid tamen?</s>
					<s n="7" xml:lang="la" type="auto">Levius est ab externis vexari quam a domesticis.</s>
					<s n="8" xml:lang="la" type="auto">Praestat civili concordia gaudere et pietatem colere potius quam periculo se exponere intestino ob alienorum astutiam falsis pollicitationibus exornatam.</s>
					<s n="9" xml:lang="la" type="auto">Annos ab hinc non minus decem ut Ulisses ille fabulosus laborem de ventis et fluctibus exantlavimus, ita tamen, ut nostram Ithacam nobis iam apparere gaudeamus.</s>
					<s n="10" xml:lang="la" type="auto">Quod si cum procis decertandum adhuc fuerit, optandum tamen, ne in his tectis et quam potest remota ab illis Penelope<note xml:id="fn5" type="footnote" n="5">Die Heimkehr des Odysseus nach Ithaka und sein Kampf mit den Freiern Penelopes ist Inhalt der zweiten Hälfte von <persName>Homers</persName> "Odyssee".</note>.</s>
					<s n="11" xml:lang="la" type="auto">Sin quis contendat non patriam nos hactenus reperisse, sed fugisse potius ut ducem Vergilianum<note xml:id="fn6" type="footnote" n="6">Gemeint ist <persName>Aeneas</persName>.</note>, ecce tamen hic Troiam novam et Simoenta<note xml:id="fn7" type="footnote" n="7">Fluß in der Gegend von Troia; vgl. Ludwig <hi>Bürchner,</hi> in: <bibl>Pauly/Wissowa</bibl> III A 160f.</note> novum<note xml:id="fn8" type="footnote" n="8">Vgl. <persName>Vergil</persName>, Aeneis 3, 302.</note>, ad quem appulimus, ut nec Troianis ad abolitam urbem nec Gręcis ad confectum negocium postliminio sit remigrandum.</s>
				</p>
				<p>
					<s n="12" xml:lang="la" type="auto">Utinam tamen Helvetia, cui toties et tam amice ob oculos posuimus difficultatem navigationis nostrę, fluctibus istis aliquando, quod possunt, imperitaret et ventos folle cohiberet aut increparet saltem ministros Aeoli collectasque fugans nubes solemque reducens his aut talibus verbis<note xml:id="fn9" type="footnote" n="9"><persName>Vergil</persName>, Aeneis 1, 132-141.</note>:</s>
				</p>
				<p>
					<s n="13" xml:lang="la" type="auto">"Tantane vos generis tenuit fiducia vestri;<pb type="scan" next="||25"/> iam cęlum terramque meo sine numine, venti, miscere et tantas audetis tollere moles?</s>
					<s n="14" xml:lang="la" type="auto">Quos ego...!</s>
					<s n="15" xml:lang="la" type="auto">Sed motos pręstat componere fluctus; post mihi non simili poena commissa luetis.</s>
					<s n="16" xml:lang="la" type="auto">Maturate fugam regique haec dicite vestro: Non illi imperium pelagi sęvumque tridentem, sed mihi sorte datum; tenet ille immania saxa, vestras, Eure, domos; illa se iactet in aula Aeolus et clauso ventorum carcere regnet" etc.</s>
				</p>
				<p>
					<s n="17" xml:lang="la" type="auto">Est autem in primis cavendum, Bullingere, ne cui persuadeant hęc flamina<note xml:id="fn10" type="footnote" n="10">Wortspiel mit flamina (Winde) und flamines (Priester).</note> posse se cum nostro commodo scindi<note xml:id="fn11" type="footnote" n="11">Vgl. oben <ref target="file10983">Nr. 941</ref>, 25f.</note>, si pars recipiatur.</s>
					<s n="18" xml:lang="la" type="auto">Hac enim simulatione res maximas saepe obtinuerunt, et inventus est tertius semper, cuius exitio illi redirent in gratiam.</s>
				</p>
				<p>
					<s n="19" xml:lang="la" type="auto"><pb type="edition" next="87"/>Superiorum annorum res gestas ad te dabimus<note xml:id="fn12" type="footnote" n="12">Ein entsprechender Bericht ist nicht bekannt.</note>, ex quibus intelliges, quo plebis scito interposito illorum reditus ad nos prohibeatur<note xml:id="fn13" type="footnote" n="13">Der Rat kämpfte seit dem freiwilligen Auszug des Domkapitels (1527) entschlossen gegen dessen Rückkehr; vgl. <hi>Moeller,</hi> Zwick 1421.</note>, ne quis porro de ea re dubitare queat.</s>
					<s n="20" xml:lang="la" type="auto">Quare quam potes modestissime nostros excusa et saluta meis verbis gravissimum virum Dithelmum Röstum<note xml:id="fn14" type="footnote" n="14">Bürgermeister <persName>Diethelm Röist</persName>.</note> aliosque bonos.</s>
					<s n="21" xml:lang="la" type="auto"><persName>Theodoro</persName><note xml:id="fn15" type="footnote" n="15"><persName>Theodor Bibliander</persName>.</note> ne nunc quidem scribere potui, scribam tamen per ocium.</s>
					<s n="22" xml:lang="la" type="auto">Dominum ora, ut rem publicam nostram conservet et augeat in regni sui honestamentum.</s>
					<s n="23" xml:lang="la" type="auto">Et poetari me in re tanta boni et equi consulito.</s>
				</p>
				<p>
					<s n="24" xml:lang="la" type="auto">Vale in servatore nostro cum vestris omnibus, ornatissime Bullingere.</s>
				</p>
				<p>
					<s n="25" xml:lang="la" type="auto">Constantię, 7. martii 1537.</s>
				</p>
				<p>
					<s n="26" xml:lang="la" type="auto"><persName>Th. Blaurerus</persName> tuus.</s>
				</p>
				<p>
					<note type="address">[Adresse vor S. 17 (neu: 29v.):]</note>
					<s n="27" xml:lang="la" type="auto">Domino Henricho Bullingero, pręconi evangelicae veritatis, amico suo venerando apud Tigurum.</s>
					<s n="28" xml:lang="de" type="auto">Zurch.</s>
				</p>
			</div>
		</body>
	</text>
</TEI>
