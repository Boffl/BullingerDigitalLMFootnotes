<TEI xmlns="http://www.tei-c.org/ns/1.0" xml:id="file10062" type="Brief" source="HBBW-1" n="35">
	<teiHeader xml:lang="de">
		<fileDesc>
			<titleStmt>
				<title subtype="file">Leo Jud / Zürich an Heinrich Bullinger, 11. Juli 1530</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich ZB</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratiam et vitę innocentiam per Christum.</s>
				</p>
				<p>
					<s n="2" xml:lang="la" type="auto">Recte tu quidem, mi Heinrice, sed sero nimis mones atque eum, cui haec sententia parum placet.</s>
					<s n="3" xml:lang="la" type="auto">Quid dicam?</s>
					<s n="4" xml:lang="la" type="auto">Si iudices damno, parum officiosus sum et periculo me expono, si laudo, culpę socius ero, si dissimulo, parum candidus et dexter iudicor, si scribo me non interfuisse iudicio, dum ferretur sententia, arrogantiae notam quis inpinget.</s>
					<s n="5" xml:lang="la" type="auto">Nihil igitur restat nisi deum anxiis precibus pulsare, ut omnibus nobis id donet, ne adfectibus praecipites feramur, quod hic factum si siet, parcat.</s>
					<s n="6" xml:lang="la" type="auto">Non nihil autem et ab eo peccatum est, quem mihi commendas, qui, ut audio, socorditer contionem suam instituit, frigide adversarie<pb type="edition" next="196"/> partis argumenta repulit, quęque maxime loqui oportuit, neglexit.</s>
					<s n="7" xml:lang="la" type="auto">Scis, quos stimulos et aculeo[s] oratio habet ad excitandos animos iudicum.</s>
					<s n="8" xml:lang="la" type="auto">Sed hic factum doleo, quod <persName ref="p18983" cert="high">Plinius Secundus</persName> in «Epistolis» scribit: «Minor», inquit, «vis bonis quam malis inest, ac sicut<foreign xml:lang="el">ἀμαθία μὲν θράσος, λογισμὸς δὲ ὄκνον φέρει</foreign>.</s>
					<s n="9" xml:lang="la" type="auto">Ita recta ingenia debilitat verecundia, perversa confirmat audacia»<note xml:id="fn5" type="footnote" n="5"><persName ref="p18983" cert="high">Gaius Plinius Caecilius Secundus (d. Jüngere)</persName>, Epistulae IV, 7,3; das griechische Zitat stammt aus <persName ref="p19873" cert="high">Thukydides</persName>, Peloponnesischer Krieg II, 40,3.</note>.</s>
					<s n="10" xml:lang="la" type="auto">Ego vero hominem admonui<note xml:id="fn6" type="footnote" n="6">Die näheren Umstände sind nicht bekannt.</note>, ut gnaviter et strenue coram senatu dicat et priorem ignaviam resarciat.</s>
					<s n="11" xml:lang="la" type="auto">Quod si priorem sententiam confirmaverit senatus, utcumque ipsi peccarint, nihil tamen dubito divina hunc providentia pessima meretrice<note xml:id="fn7" type="footnote" n="7">Vgl. Jos. 2,1ff.</note> liberatum nihil habere, quod vel doleat vel queratur.</s>
				</p>
				<p>
					<s n="12" xml:lang="la" type="auto">Tu vale optime, frater.</s>
				</p>
				<p>
					<s n="13" xml:lang="la" type="auto">Ex Tiguro, 11. iulii 1530.</s>
				</p>
				<p>
					<s n="14" xml:lang="la" type="auto"><persName ref="p1753" cert="high">Leo Jud</persName> tuus.</s>
				</p>
				<p>
					<note type="address">[Adresse auf der Rückseite:]</note>
					<s n="15" xml:lang="la" type="auto">Heinrico Bullingero, fratri suo charissimo.</s>
				</p>
			</div>
		</body>
	</text>
</TEI>
