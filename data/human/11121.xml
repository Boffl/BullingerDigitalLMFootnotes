<TEI xmlns="http://www.tei-c.org/ns/1.0" xml:id="file11121" type="Brief" source="HBBW-7" n="1078">
	<teiHeader xml:lang="de">
		<fileDesc>
			<titleStmt>
				<title subtype="file">Heinrich Bullinger / [Zürich] an Peter Im Haag (Saepianus), 5. Dezember 1537</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="de">
		<body>
			<div xml:id="div1" corresp="regest1">
				<p>
					<s n="1" xml:lang="de" type="auto">Wyter, ob von mir by und vor üch, ouch andren eeren lütten, geredt wurde, ich were einer andren meinung worden vom nachtmal, sollend ir wüßen, das es gar nitt ist.</s>
					<s n="2" xml:lang="de" type="auto">Ich gloub und halt von dem heiligen nachtmol, wie in der confeßionn<note xml:id="fn1" type="footnote" n="1">Gemeint ist das Erste Helvetische Bekenntnis von 1536 (<bibl>BSRK</bibl> 101-109).</note> und gschrift an <persName ref="p1974" cert="high">Luther</persName>, zuͦ <placeName ref="l28" cert="high">Basel</placeName> gestelt<note xml:id="fn2" type="footnote" n="2">Vgl. oben <ref target="file10976">Nr. 934</ref>, Anm. 15.</note>, begrifen ist, wie bißhar in unsern kilchen gelert ist.</s>
					<s n="3" xml:lang="de" type="auto">Namlich, das der war, substanzlich, natürlich lyb Christi zur gerächten<note xml:id="fn3" type="footnote" n="3">Rechten.</note> gottes sitze und dannen liblich nitt kome biß an den letsten tag<note xml:id="fn4" type="footnote" n="4">Vgl. <cit type="bible"><ref>Mk 14, 62 par</ref></cit>.</note>.</s>
					<s n="4" xml:lang="de" type="auto">Und das brott und win sye und blibe und nitt in fleisch und bluͦt verwandlet werde, sunder das der lib und das bluͦt Christi geistlich durch den glöubigen menschen geäßen werde zur spiß der seel.</s>
					<s n="5" xml:lang="de" type="auto">Und gadt das geistlich äßen also zuͦ: Wenn der gläubig von dem nachtmol Christi in der gemeind ißet und trinkt, so sicht er wol uf das brot und uf den wyn, den imm der herr dargepotten hatt.</s>
					<s n="6" xml:lang="de" type="auto">Dann er halts noch nitt anders, dann so er das sacrament von der hand des herren empfienge.</s>
					<s n="7" xml:lang="de" type="auto">Hie aber blipt er nitt haften an dem ußeren element allein; er gedenkt: Das ist ein sacrament und ein zeichen höherer dingen.</s>
					<s n="8" xml:lang="de" type="auto">Was ist das selb?</s>
					<s n="9" xml:lang="de" type="auto">Da spricht der herr: "Nemmend, eßend; das ist min lyb" <cit type="bible"><ref>[Mt 26, 26 par]</ref></cit>.</s>
					<s n="10" xml:lang="de" type="auto">Darumb gedenkt der gläubig: Wie das brott den lyb spißet, also erhaltet der lyb und das bluͦt Christi die seel der glöubigen, ja den gantzen menschen.</s>
					<s n="11" xml:lang="de" type="auto">Wie kan ich nun den lyb Christi äßen?</s>
					<s n="12" xml:lang="de" type="auto">Nitt mit dem mund und mitt den zennen<note xml:id="fn5" type="footnote" n="5">Zähnen.</note>, sonder mitt dem glouben.</s>
					<s n="13" xml:lang="de" type="manual">Wie<pb type="edition" next="328"/> aber mitt dem glouben?</s>
					<s n="14" xml:lang="de" type="auto">Wenn ich von gantzem hertzen gloub, das er sinen lyb und sin bluͦt für uns in tod gäben hatt.</s>
					<s n="15" xml:lang="de" type="auto">Wie nun das äßen dem lyb die spyß inlybet<note xml:id="fn6" type="footnote" n="6">einverleibt.</note>, verschaft, das sy würken kan am lyb, also verschaft das glouben, das die kraft des lydens Christi uns fruchtbar ist.</s>
					<s n="16" xml:lang="de" type="auto">Also ist das nachtmol ein geistliche spiß, ouch ein widergedächtnus des lydens Christi und ein zeichen göttlich guͦthat gägen uns, ouch ein verbindung unser aller, das wir ein lyb under dem houpt Christi sin söllend<note xml:id="fn7" type="footnote" n="7">Vgl. <cit type="bible"><ref>Eph 1, 22f</ref></cit> u. ö.</note>.</s>
					<s n="17" xml:lang="de" type="auto">Söllichs alles aber würkt innerfür im menschen der gloub und die gnad gottes und nitt das ußer zeichen.</s>
					<s n="18" xml:lang="de" type="auto">Wiewol man ouch nitt das ußer zeichen allein in sacramenten ansähen soll, sonder beyde, das zeichen und das verzeichnet wirt; doch sind sy nitt anders by ein andren, dann das ettwan<note xml:id="fn8" type="footnote" n="8">manchmal.</note> das zeichen empfangen wirt und nitt das verzeichnet, wie Judas das brott, aber nitt den lyb Christi empfieng und aaß<note xml:id="fn9" type="footnote" n="9">Vgl. <cit type="bible"><ref>Lk 22, 21f</ref></cit>.</note>.</s>
					<s n="19" xml:lang="de" type="auto">Hierwider-<pb type="scan" next="||258v."/>umb Petrus, diewyl er glöubig was, empfieng und aaß er das brott und den lyb Christi warhaftig, das ist, er ward eigentlich<note xml:id="fn10" type="footnote" n="10">wirklich.</note> gesettiget durch den herren, diewyl er inn erkandt den rächten heiland sin<note xml:id="fn11" type="footnote" n="11">Vgl. <cit type="bible"><ref>Mt 16, 16</ref></cit>; Joh. 6, 68f.</note>.</s>
					<s n="20" xml:lang="de" type="auto">Noch dennocht bleib der herr am tisch liplich sitzen und ward nitt fleischlich geäßen.</s>
					<s n="21" xml:lang="de" type="auto">Dorumb das äßen geistlich beschicht.</s>
				</p>
				<p>
					<s n="22" xml:lang="de" type="auto">So vil hab ich mich wellen gägen üch ufthuͦn und erlütern, das ir heiter<note xml:id="fn12" type="footnote" n="12">klar.</note> min meinung von dem nachtmol Christi hettind, uf das, ob villicht werind, die reden weltind, ich were uf diße oder yhene wyß zuͦreden gefallen<note xml:id="fn13" type="footnote" n="13">ich hätte angefangen, auf diese oder jene Weise zu reden.</note>, das ir wüßind, das es wort sind und nitt ist.</s>
					<s n="23" xml:lang="de" type="auto">Ich mag wol lyden, das, nachdem man heiter verjähen<note xml:id="fn14" type="footnote" n="14">bekannt.</note> hatt, der lyb Christi sitze zur gerächten gotts und sye nitt me<note xml:id="fn15" type="footnote" n="15">nicht mehr.</note> liplich in dißer welt, und der lib und bluͦt Christi werde geistlich und durch den glouben geäßen, das man dann diß reden bruche: "Der herr verlast sin kilchen nitt<note xml:id="fn16" type="footnote" n="16">Vgl. ISarn 12, 22; <cit type="bible"><ref>Ps 94, 14</ref></cit> u. o.</note>; der herr selb ist in der gemeind der heiligen<note xml:id="fn17" type="footnote" n="17">Vgl. <cit type="bible"><ref>Mt 18, 20</ref></cit> (dazu <bibl>Z</bibl> VI/V 90, 15-17).</note>.</s>
					<s n="24" xml:lang="de" type="auto">Im nachtmol ißet und trinkt man warlich den lyb und das bluͦt Christi.</s>
					<s n="25" xml:lang="de" type="auto">Das brott des herren ist der lyb und das trank ist das bluͦt Christi."</s>
					<s n="26" xml:lang="de" type="auto">Doch das man sömlichs<note xml:id="fn18" type="footnote" n="18">solches.</note> bald ußlege und mitt vorigen artiklen rächt zuͦ verstan gäbe, damitt nitt das arm volk uf die alten meinung valle, imm brott und wyn sye der lyb und das bluͦt wäsenlich.</s>
					<s n="27" xml:lang="de" type="auto">Dann ich kurtz umb<note xml:id="fn19" type="footnote" n="19">um es kurz zu sagen.</note> die dunklen reden übel haß und will vil lieber, man sage dem volk heiter, woran die sach stand.</s>
				</p>
				<p>
					<s n="28" xml:lang="de" type="auto">Hiemitt bitt ich üch, ir wellind diß min gschrifft von des herren mol ouch andern minen lieben herren und bruͤdern antzeigen und wellind das umb gotts willen und bruͤderlicher liebe und alter fründschaft wägen thuͦn.</s>
					<s n="29" xml:lang="de" type="manual">Und<pb type="edition" next="329"/> namlich ir wellinds zeigen minem herren schultheyßen <persName ref="p2278" cert="high">von Wattenwyl</persName><note xml:id="fn20" type="footnote" n="20"><persName ref="p2278" cert="high">Hans Jakob von Wattenwyl</persName>.</note>, minem herren <persName ref="p6960" cert="high">Wagnern</persName><note xml:id="fn21" type="footnote" n="21"><persName ref="p6960" cert="high">Jakob Wagner</persName>.</note>, <persName ref="p3241" cert="high">Trempen</persName><note xml:id="fn22" type="footnote" n="22"><persName ref="p3241" cert="high">Lienhard Tremp</persName>.</note>, <persName ref="p4791" cert="high">Vischern</persName><note xml:id="fn23" type="footnote" n="23"><persName ref="p4791" cert="high">Crispinus Fischer</persName>.</note> und <persName ref="p8012" cert="high">Sulpitio Hauern</persName>, minem besonders geliepten.</s>
					<s n="30" xml:lang="de" type="auto">Dann ich ye landtmers wys bericht wirt<note xml:id="fn24" type="footnote" n="24">gerüchteweise vernehme.</note>, ich sölle by vilen under üch verdacht sin, samm<note xml:id="fn25" type="footnote" n="25">als ob.</note> ich vil einer andren meinung, dann ettwan xin<note xml:id="fn26" type="footnote" n="26">als ich früher war.</note>, jetzdan sye, oder alls ob ichs darfur habe, der handel des herren nachtmols sye nitt gnuͦgsam durch üwer disputation<note xml:id="fn27" type="footnote" n="27">Vgl. oben <ref target="file11052">Nr. 1010</ref>, 54-56 mit Anm. 10.</note> und minen fürgeliepten herren und meister <persName ref="p4091" cert="high">H[uldrychen] Zvinglin</persName> ußgetrukt und<pb type="scan" next="||259r."/> dargäben, dero meinung ich nitt bin und halts darfur, der handel des nachtmols Christi sye bißhar [getrü]wlich, warlich und gnuͦgsamm in den kilchen der eidgnoschaft fürgetragen.</s>
					<s n="31" xml:lang="de" type="auto">Will dann <persName ref="p1974" cert="high">Martin Luther</persName> anders anzeigen (das ich doch nitt acht), muͤßend wir hören und vernemmen.</s>
					<s n="32" xml:lang="de" type="auto">Gott wirt die einfalt warheit allweg<note xml:id="fn28" type="footnote" n="28">immer.</note> erhalten.</s>
				</p>
				<p>
					<note type="address">[Adresse:]</note>
					<s n="33" xml:lang="de" type="auto">Dem frommen, eersammen unnd wysen Peternn imm Hag, vennern<note xml:id="fn29" type="footnote" n="29">Vgl. <bibl>HBBW V</bibl> <ref target="file10659">[Nr. 621]</ref>, S. 290, Anm. 26.</note> und des radts zuͦ <placeName ref="l41" cert="high">Bernn</placeName>, sinem lieben herren unnd bruͦder.</s>
				</p>
				<p>
					<s n="34" xml:lang="la" type="auto">H. Bullinger.</s>
				</p>
				<p>
					<s n="35" xml:lang="la" type="auto">5. decembris anno 1537.</s>
				</p>
			</div>
		</body>
	</text>
</TEI>
