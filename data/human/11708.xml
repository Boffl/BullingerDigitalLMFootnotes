<TEI xmlns="http://www.tei-c.org/ns/1.0" xml:id="file11708" type="Brief" source="HBBW" n="1665">
	<teiHeader xml:lang="de">
		<fileDesc>
			<titleStmt>
				<title subtype="file">Erasmus Ritter / Bern AN Heinrich Bullinger, 25. September 1542</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="de">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratia et pax etc.</s>
				</p>
				<p>
					<s n="2" xml:lang="de" type="auto">Geliebter herr und bruͦder, mir statt ein schwärer handel zuͦ handenn; da bitt ich üch, wellent mir hierinn hülfflich und rättlich sin<note xml:id="fn1" type="footnote" n="1">mit Hilfe und Rat beistehen.</note>.</s>
					<s n="3" xml:lang="de" type="auto">Es hatt Petter Cuͦntz ein tisch genger; der hatt mich offentlich mit verdachtem muͦtt<note xml:id="fn3" type="footnote" n="3">vorsätzlich, arglistig.</note> hinderrucks gscholten: „<persName>Erasmus</persName> ist ein leckers buͦb<note xml:id="fn4" type="footnote" n="4">ein übler Schelm o. ä.</note> und ist unerlich und unredlich wie ein lotters buͦb<note xml:id="fn5" type="footnote" n="5">ein liederlicher Geselle o. ä.</note> von <placeName>Schaffhusen</placeName> gescheiden“,<note xml:id="fn6" type="footnote" n="6">Der radikale Zwinglianer <persName>Ritter</persName> hatte <placeName>Schaffhausen</placeName> nach jahrelangen Querelen mit seinem Kollegen <persName>Benedikt Burgauer</persName> über die Abendmahlslehre verlassen müssen; vgl. Jakob <hi>Wipf</hi> Reformationsgeschichte der Stadt und Landschaft <placeName>Schaffhausen</placeName>, Zürich 1929, S. 310.</note> und wie ich in recht gfasset<note xml:id="fn7" type="footnote" n="7">ihn rechtlich belangt habe.</note>, ist er an red gwesen<note xml:id="fn8" type="footnote" n="8">hat er sich dazu bekannt.</note> und hatt zuͦ kuntschafft botten<note xml:id="fn9" type="footnote" n="9">als Zeugen genannt.</note> burgermeister Waldkilch<note xml:id="fn10" type="footnote" n="10"><persName>Hans von Waldkirch</persName>.</note> zuͦ<placeName>Schaffhusen</placeName>, achten aber wol, er hab burgermeister <persName>Ziegler</persName><note xml:id="fn11" type="footnote" n="11"><persName>Hans Ziegler</persName>.</note> vermeint, ouch den burgermeister zuͦ Memingen<note xml:id="fn12" type="footnote" n="12">Wer gemeint ist, war bereits Bullinger unklar, wie seinem Brief an den Memminger Bürgermeister <persName>Balthasar Funk</persName> vom 29. September (unten <ref target="file11711">Nr. 1668</ref>, bes. Z. 18-21) zu entnehmen ist.</note>.<pb type="edition" next="190"/></s>
					<s n="4" xml:lang="de" type="auto">Nun bin ich min lebtag nitt mer dann ungfarlich 14 tag zuͦ Memingen gsin, aber im 25. jar, da alles Tütschland voller empörung was, kham frembd dar, das ich niemant nie vorhin khant, bin ouch nachmals nit mer darkhomen<note xml:id="fn13" type="footnote" n="13">dorthin gekommen.</note>, das ich nit khan wissen, warum doch diser mentsch den burgermeister von Memingen hatt zur kuntschafft botten.</s>
					<s n="5" xml:lang="de" type="auto">Eins aber han ich mich sidhar erineret, das Buccerus, wie er zuͦ <placeName>Bernn</placeName> gsin von wegen der concordy<note xml:id="fn14" type="footnote" n="14">Gemeint ist <persName>Bucers</persName> Aufenthalt in <placeName>Bern</placeName> anlässlich der Sondersynode vom September 1537; vgl. <bibl>HBBW</bibl> VII, <ref target="file11088">Nr. 1045</ref>.</note> und ich im ein wenig die sach mit ernst sagt, sprach er, warum ich mich so vil inlegte<note xml:id="fn15" type="footnote" n="15">so sehr engagiere.</note>, ich were doch frembd; ich solti gedenckhen, wie ich von Memingen were gscheiden.</s>
					<s n="6" xml:lang="de" type="auto">Ich antwort, ich wüste nit anderst dan recht.</s>
					<s n="7" xml:lang="de" type="auto">Da sprach er, er were zuͦ Memingen an einem tisch gesessen; hette man von der concordy geredt und von mir, hett einer gsprochen: „Wie khan sich <persName>Erasmus</persName> so letz<note xml:id="fn16" type="footnote" n="16">verkehrt.</note> gstellen; er hatt hie einem biderman ein tochter weg gfüert.“</s>
					<s n="8" xml:lang="de" type="auto">Ich sprach, das wurde sich nimer mit der warheitt erfinden.</s>
					<s n="9" xml:lang="de" type="auto">Da sprach er, so hett ich mich aber zuͦ den uffruͦerigen gsellet.</s>
					<s n="10" xml:lang="de" type="auto">Ich han aber sollichs biß har verachtet als ein unwarheitt.</s>
					<s n="11" xml:lang="de" type="auto">Nun muͦß ich gedencken, das die Buccerischen sollichs wider mich triben, so sy sunst nit an mir khinden gewünnen<note xml:id="fn17" type="footnote" n="17">mir nichts anhaben können.</note>.</s>
				</p>
				<p>
					<s n="12" xml:lang="de" type="auto">Nun ist es war, wie ich gen Memingen kham, da was vor mir, eb<note xml:id="fn18" type="footnote" n="18">bevor.</note> ich dar kham, ein uffruͦr gsin, und stuͦnden alle ding zerüttet<note xml:id="fn19" type="footnote" n="19">Zu den Unruhen in <placeName>Memmingen</placeName> zur Zeit des Bauernkriegs von 1525 s. Die Geschichte der Stadt <placeName>Memmingen</placeName>, hg. v. Joachim Jahn u. a., Bd. 1, Stuttgart 1997, S. 351-412.</note>.</s>
					<s n="13" xml:lang="de" type="auto">Ich aber als ein frembder, der niemant khant, mag wol muglich sin gsin<note xml:id="fn20" type="footnote" n="20">es kann wohl möglich gewesen sein.</note>, das sich ethwar<note xml:id="fn21" type="footnote" n="21">jemand.</note> habe zuͦ mir gsellet; das ich aber weder umb uffrüerischen wort, werckh, thuͦn noch lan<note xml:id="fn22" type="footnote" n="22">Tun oder Lassen.</note>, kleins noch grosses gewüst hab, weyß ich mich vor gott unschuldig.</s>
				</p>
				<p>
					<s n="14" xml:lang="de" type="auto">Darum ist min ernstlich bitt, ir wellent von minet wegen dem <persName>Gervasio</persName><note xml:id="fn23" type="footnote" n="23"><persName>Gervasius Schuler</persName>, Pfarrer in <placeName>Memmingen</placeName>.</note> schriben und mich entschuldigen<note xml:id="fn24" type="footnote" n="24">Bullinger folgte der Bitte am 29. September; vgl. unten <ref target="file11710">Nr. 1667</ref>, 5-10, sowie <persName>Schulers</persName> Antwort vom 2. Oktober, <ref target="file11714">Nr. 1671</ref>.</note> - dann ich weyß, das mich ettlich, doch mit unwarheitt, scheltnn, ich sye unruewig, ich sye wider die concordy, ich well nit dan prott<note xml:id="fn25" type="footnote" n="25">nichts als Brot.</note> und win im nachtmal, leri<note xml:id="fn26" type="footnote" n="26">leere.</note> zeichen, und anders - und in bitten, das er helff und ratt, wie ich mechti<note xml:id="fn27" type="footnote" n="27">könnte.</note> erfarnn an einem ersamen radt<pb type="edition" next="191"/> zuͦ Memingen oder an dem burgermeister, wie doch die sach ein gstalt hab und ob mir mechti sicher platz werden, mich zuͦ versprechen<note xml:id="fn28" type="footnote" n="28">ob mir Gelegenheit gewährt würde, mich zu verantworten.</note> - dann got weyst min unschuld - uff das niemant kuntschafft uber mich gebe, biß das ich mich hette versprochen.</s>
					<s n="15" xml:lang="de" type="auto">Und ob es üch welti für guͦt ansechen, ob ir ouch selbs für mich an einen ersamen radt zuͦ Memingen hettind geschriben<note xml:id="fn29" type="footnote" n="29">Am 29. September schrieb Bullinger in dieser Angelegenheit an Bürgermeister <persName>Balthasar Funk</persName>; vgl. oben Anm. 12.</note> und die sach erkhundett, wie sy stiende und wie ich mich solti hierin haltenn, und thetten das furderlich<note xml:id="fn30" type="footnote" n="30">eilig.</note> und schicktend ein eignen potten in minem kosten.</s>
					<s n="16" xml:lang="de" type="auto">Ich han <persName>Gervasio</persName> ouch gschriben<note xml:id="fn31" type="footnote" n="31"><persName>Ritters</persName> Brief an <persName>Schuler</persName> scheint nicht erhalten zu sein.</note> und schick üch hie 2 gold kronen; da mögent ir us<note xml:id="fn32" type="footnote" n="32">damit könnt ihr.</note> ein botten dingen<note xml:id="fn33" type="footnote" n="33">anstellen.</note>.</s>
					<s n="17" xml:lang="de" type="auto">Was es witter wiert, will ich gernn bezalen; allein schickent ylents die prieff hinuß, das mir ein antwurt wurde, eb und<note xml:id="fn34" type="footnote" n="34">bevor.</note> ich mich uff die strasß machte.</s>
					<s n="18" xml:lang="de" type="auto">Dann wie wol ich kranch und gar unmuglich<note xml:id="fn35" type="footnote" n="35">krank und ganz schwach [bin].</note>, so wil<note xml:id="fn36" type="footnote" n="36">will [ich].</note> doch ee und vill lieber lib und guͦt verliernn dann min er.</s>
					<s n="19" xml:lang="de" type="auto">Aber ich truwen, gott werde mich erhalten.</s>
					<s n="20" xml:lang="de" type="auto">Wellent in aller still und doch unverzogenlich die sach fergen<note xml:id="fn37" type="footnote" n="37">befördern.</note> und min, ouch euwr brieff hinuß schickhen, und das der bott ein antwort bringe.</s>
					<s n="21" xml:lang="de" type="auto">Dar mit sind gott bevolchen.</s>
				</p>
				<p>
					<s n="22" xml:lang="de" type="auto">Datum <placeName>Berne</placeName>, 25. septembris 1542.</s>
				</p>
				<p>
					<s n="23" xml:lang="de" type="auto">Ir mugents wol Casparnn<note xml:id="fn38" type="footnote" n="38"><persName>Kaspar Megander</persName>.</note> vertruwen, aber sunst niemant; den grüetzend mir ouch truwlich.</s>
				</p>
				<p>
					<s n="24" xml:lang="la" type="auto"><persName>Erasmus Ritter</persName>, ex animo tuus.</s>
				</p>
				<p>
					<note type="address">[Adresse auf der Rückseite:]</note>
					<s n="25" xml:lang="de" type="auto">Dem wolgelertnn herrnn Meister Heinrichen Bullingernn, predicanten zuͦ Zürich, minem lieben herrnn und bruͦdernn.</s>
				</p>
			</div>
		</body>
	</text>
</TEI>
