<TEI xmlns="http://www.tei-c.org/ns/1.0" xml:id="file11509" type="Brief" source="GR-I" n="23">
	<teiHeader xml:lang="de">
		<fileDesc>
			<titleStmt>
				<title subtype="file">Heinrich Bullinger / Zürich an Johannes (Gian) Travers, 18. Februar 1541</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">StAGR</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratiam et vitae innocentiam a Domino.</s>
					<s n="2" xml:lang="la" type="auto">Accepi munus tuum, vir clarissime idemque mihi colendissime, mures montanos praepingues et elegantes 4, pro quibus tibi ingentes ago gratias.</s>
					<s n="3" xml:lang="la" type="auto">Tu quidem muneris nomine indignos putas; ego vero pro munere egregio, quod misisti, habeo.</s>
					<s n="4" xml:lang="la" type="auto">Cuperem autem animum tibi gratum ostendere officio aliquo et praestabo, sicubi sese obtulerit occasio.</s>
					<s n="5" xml:lang="la" type="auto">Quae a comitiis Wormatiensibus accepi a proximis litteris, scripsi D. Comandro, at ea lege, ut lectas litteras tibi protinus mittat atque communicet.</s>
					<s n="6" xml:lang="la" type="auto">Caeterum de confessione ecclesiarum Helveticarum <placeName ref="l28" cert="high">Basileae</placeName> conscripta et eius declaratione nihil respondes, an illam videris an non videris.</s>
					<s n="7" xml:lang="la" type="auto">Si non vidisti et Comander ipsam tibi non communicat, significa, et curabo eam tibi describi.</s>
					<s n="8" xml:lang="la" type="auto">Vale, vir clarissime, et religionem bonaque studia tibi habeto commendatissima.</s>
					<s n="9" xml:lang="la" type="auto">Tiguri, 18. Februarii 1541.</s>
				</p>
				<p>
					<s n="10" xml:lang="la" type="auto">Tuus Heinrychus Bullingerus.</s>
				</p>
				<p>
					<s n="11" xml:lang="la" type="auto">Clarissimo viro D. Ioanni Traversio, Zusatiensi, domino suo colendissimo.</s>
				</p>
			</div>
		</body>
	</text>
</TEI>
