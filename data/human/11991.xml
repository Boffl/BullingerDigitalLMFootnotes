<TEI xmlns="http://www.tei-c.org/ns/1.0" xml:id="file11991" type="Brief" source="CO-XI" n="565">
	<teiHeader xml:lang="de">
		<fileDesc>
			<titleStmt>
				<title subtype="file">Heinrich Bullinger / Z체rich an Johannes Calvin, 20. Juli 1544</title>
			</titleStmt>
			<publicationStmt>
				<authority>Universit채t Z체rich</authority>
				</publicationStmt>
			<sourceDesc>
				<bibl type="scan">Z체rich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratiam et pacem a Domino.</s>
					<s n="2" xml:lang="la" type="auto">Orat te, <persName ref="p540" cert="high">Calvine</persName> doctissime, D. <persName ref="p8437" cert="high">Erasmus Fabricius</persName>, ecclesiae nostrae minister fidelis ao doctus, et eius nomine ego quoque te oro, ut hunc filium eius commendatum habeas.</s>
					<s n="3" xml:lang="la" type="auto">Manebit apud mercatorem <placeName ref="l167" cert="high">Genevae</placeName>.</s>
				</p>
				<p>
					<s n="4" xml:lang="la" type="auto">Mercatoris nomen excidit, quod tamen ex puero discere poteris.</s>
					<s n="5" xml:lang="la" type="auto">Et quanquam de illo bene speret, voluit tamen hunc tibi quoque commendari.</s>
					<s n="6" xml:lang="la" type="auto">Neque ingratam patri rem feceris, si dominum pueri adhortatus fueris ut bona erga ipsum fide utatur.</s>
					<s n="7" xml:lang="la" type="auto">Sentiet ille patrem non ingratum.</s>
					<s n="8" xml:lang="la" type="auto">De puero autem Gallo, quem mihi commendasti literis tuis mense Maio, semel et iterum scripsi: quoniam vero nihil respondes, suspicor meas tibi non esse redditas.</s>
					<s n="9" xml:lang="la" type="auto">Summa fide et diligentia annixus sum quo puer ille in aedes scribae urbis nostrae reciperetur.</s>
					<s n="10" xml:lang="la" type="auto">Nam nemo est qui illo purius germanice scribat.</s>
				</p>
				<p>
					<s n="11" xml:lang="la" type="auto">Receptus est, sed ea lege ut pro victu in annum numerem coronatos sedecim.</s>
					<s n="12" xml:lang="la" type="auto">A me enim uno pecuniam numerari voluit, neque alios fideiussores se recepturum dixit.</s>
					<s n="13" xml:lang="la" type="auto">Obstrinxi fidem meam fretus tuis literis.</s>
					<s n="14" xml:lang="la" type="auto">Restat ergo ut tu me liberes.</s>
					<s n="15" xml:lang="la" type="auto">Comparavit praeterea libros sibi quibus opus habet in ludo.</s>
				</p>
				<p>
					<s n="16" xml:lang="la" type="auto">Pretium ascendit fere ad duos aureos.</s>
					<s n="17" xml:lang="la" type="auto">Iam vero mos est apud nostros ut dimidiatam partem pro victu numerandam mox ab initio appendant.</s>
					<s n="18" xml:lang="la" type="auto">Proinde nisi parum commodum esset mercatori, cuperem ut 8 coronatos mitteret, ubi fidelem inveniret nuncium qui illos ad me perferret, una cum illis quoque pecuniis quas pro libris debet <persName ref="p1227" cert="high">Froschovero</persName>.</s>
					<s n="19" xml:lang="la" type="auto">Caeterum rem maxime necessariam feceris si puero scripseris, diligentior sit porro et tractabilior.</s>
				</p>
				<p>
					<s n="20" xml:lang="la" type="auto">Queritur scriba urbis D. <persName ref="p257" cert="high">Wernherus Bygelius</persName>, dominus eius, puerum esse negligentem, praefractum et animi elati.</s>
					<s n="21" xml:lang="la" type="auto">Ego pro meo officio illum admonui ac spero ipsum aures habere ad consilia.</s>
					<s n="22" xml:lang="la" type="auto">Vale, doctissime mi <persName ref="p540" cert="high">Calvine</persName>, et me ama.</s>
					<s n="23" xml:lang="la" type="auto">Salutant te fratres omnes, <persName ref="p8412" cert="high">Megander</persName>, <persName ref="p8127" cert="high">Pellicanus</persName>, <persName ref="p8171" cert="high">Bibliander</persName>, <persName ref="p8011" cert="high">Gualtherus</persName>, <persName ref="p1283" cert="high">Gesnerus</persName>, pueri huius pater <persName ref="p8437" cert="high">E. Fabricius</persName> ac reliqui.</s>
				</p>
				<p>
					<s n="24" xml:lang="la" type="auto">Tiguri 20. Iulii anno 1544.</s>
				</p>
				<p>
					<s n="25" xml:lang="la" type="auto">H. Bullingerus tuus.</s>
				</p>
				<p>
					<s n="26" xml:lang="la" type="auto">Clarissimo viro D. <persName ref="p540" cert="high">Ioanni Calvino</persName> fratri suo longe carissimo <placeName ref="l167" cert="high">Genevae</placeName>.</s>
				</p>
			</div>
		</body>
	</text>
</TEI>
