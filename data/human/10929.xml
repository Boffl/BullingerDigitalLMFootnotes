<TEI xmlns="http://www.tei-c.org/ns/1.0" xml:id="file10929" type="Brief" source="HBBW" n="888">
	<teiHeader xml:lang="de">
		<fileDesc>
			<titleStmt>
				<title subtype="file">Konrad Zwick / [Konstanz] AN Heinrich Bullinger, zwischen s.d. [August 1536] und s.d. [September 1536]</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="de">
		<body>
			<div xml:id="div1" corresp="regest1">
				<p>
					<s n="1" xml:lang="de" type="auto">Mein fruintlich, willig diennst sye üch berait zuͦvoran.</s>
				</p>
				<p>
					<s n="2" xml:lang="de" type="auto">Lieber herr unnd fruind, es hatt sich vor ettlichen wochen begebenn, das meine herrenn irem muintzmaister<note xml:id="fn2" type="footnote" n="2"><persName>Hans Jakob Zentgraf</persName> (vgl. <hi>Cahn,</hi> aaO, S. 360. 368. 371; Friedrich <hi>Wielandt,</hi> Schaffhauser Münz- und Geldgeschichte, Schafthausen [1959], S. 74f).</note> erluͦbt habennt, Johanstaler<note xml:id="fn3" type="footnote" n="3">Verschrieb für Joachimstaler.</note> zemuintzen.</s>
					<s n="3" xml:lang="de" type="auto">Und als unser ysenschnider der sach ettwas unwillig gwesenn, habent wir, so hierzuͦ verordnet<note xml:id="fn5" type="footnote" n="5">Weitere Kommissionsmitglieder sind nicht bekannt.</note>, ainem anderen nachgefragt.</s>
					<s n="4" xml:lang="de" type="auto">In dem ist uns maister <persName>Ulrichs</persName> Stampffenn, des goldschmids, suͦn by uch durch <persName>Hansen Stossen</persName>, zunfftmaister<pb type="edition" next="413"/> hie, angezaigt wordenn, unnd als wir den selben ouch gern furderen wellen (und lieber dann ettwa amen zuͦ <placeName>Augspurg</placeName>), habennt wir dem muintzmaister vergunnt ime deßhalb zu, schribenn.</s>
					<s n="5" xml:lang="de" type="auto">Das ist beschehenn, und als ich nit anderst waiß, uff die mainung, wie man dann uß dem brieff<note xml:id="fn11" type="footnote" n="11">Nicht erhalten.</note> wol vernemmen mag, so ferr er willens sye, die ysenn<note xml:id="fn12" type="footnote" n="12">Die Prägeeisen, d. h. Stempel und Stocke.</note> guͦt und gerecht, ouch den zuͦgeschicktenn mustern gemeß zu machen, und in bestimpter zit etc., unnd fur die ersten ysen zur uffrüstung nemmen welle 4 fl., so söll ers anfahen machen; ob ers aber nit machen kuindte oder das gelt nit nemmen welt, söll ers witer wissenn lassenn.</s>
					<s n="6" xml:lang="de" type="auto">Daruff hatt ers gemacht und der sun <persName>Jacob</persName> die ysen selbs herbracht.</s>
					<s n="7" xml:lang="de" type="auto">Die sind aber zuͦ lind und der maß geschnitten gwesenn, das man darmit nichts hatt prägen kuindenn.</s>
					<s n="8" xml:lang="de" type="auto">Derhalbenn man im die ysen widerum zuͦgestellt hatt, andere ze machen.</s>
					<s n="9" xml:lang="de" type="auto">Und als der muintzmaister me sines lons hatt wellen zuͦfridenn stellenn, hatt er die 4 fl. nit nemmen wellenn.</s>
					<s n="10" xml:lang="de" type="auto">Daruff der muintzmaister uff unser, der verordnetenn, beger und zuͦ verhuͤtung spans guͤtlich mit im uberainkummen unnd ime uber sin vorig schriben 13 fl. ussgericht.</s>
					<s n="11" xml:lang="de" type="auto">Daran wir sydther ouch ettwas bewilliget zuͦ gebenn, damit er sich nit zu Klagen hette, und man hatt inn ouch uß der herberg gelösst, und mit dissem beschaid von im abgeschaidenn, das er glich andere, gerechte ysen machen sölle; dann es sye ye nit wenig daran geiegenn, das ain nüwe muintz nit verschlagen werde.</s>
					<s n="12" xml:lang="de" type="auto">Man hatt im ouch alle mengel<pb type="scan" next="||715"/> und sunderlich der braite halben luter und verstentlich angezaigt.</s>
					<s n="13" xml:lang="de" type="auto">So nun die ysen jetz herbracht werdenn, so sind die fal nit geenderet.</s>
					<s n="14" xml:lang="de" type="auto">Darum dann der muintzmaister ime die ysen widerum zuͦschickt, sampt ainem brieff<note xml:id="fn19" type="footnote" n="19">Nicht erhalten.</note>, darin er sin mainung und beger verston wirtt.</s>
					<s n="15" xml:lang="de" type="auto">Diewyl aber der muintzmaister sich disser sach uß redlichen ursachen unnd sunderlich darum mörcklich beschwerdt, das er vor langest wol fuir 900 oder 1000 guldin silber empfangen hatt und zuͦgesagt, uff Franckfurter jetzige mess<note xml:id="fn21" type="footnote" n="21">Vgl. oben Anm. 1.</note> za bezalenn - der kuͦffman ouch das gelt habenn will -, er aber durch den ysenschnider gesumpt wirtt; dardurch dann er und der kuͦffman wol in grossen span und kosten kummen mögennt.</s>
					<s n="16" xml:lang="de" type="auto">So hatt er uns<pb type="edition" next="414"/> verordneten sollich sin anligen, wie billich<note xml:id="fn24" type="footnote" n="24">wie es sich gehört.</note>, entdeckt.</s>
					<s n="17" xml:lang="de" type="auto">Unnd werennt wir wol willens gwesenn, dasselb unseren herren anzezaigen, damit von inen selbs dem rat gen Zurich geschriben were worden.</s>
					<s n="18" xml:lang="de" type="auto">Wir habennt aber dannocht maister <persName>Ulrichs</persName> und sines suns verschonen wellenn, unnd, diewyl ich nit anderst waiß, dann das er üch wol vermaindt, hab ich mich erpottenn, uch deßhalb ze schribenn; hab ouch sunst usserthalb rats niemandt gewisst<note xml:id="fn27" type="footnote" n="27">außerhalb des Rats ist mir sonst niemand bekannt.</note>.</s>
				</p>
				<p>
					<s n="19" xml:lang="de" type="auto">Unnd langt hieruff an uch mein flissig bitt, ir wellennd by gedachtem maister <persName>Ulrichen</persName> unnd sinem sun daran sin das er mit bestenn fliß unnd, ylennds die ysen dermassen zuͦrüste, das man die muintz machen dörffe, unnd uff alles, so im geschriben wirtt, guͦt acht habenn und nichts sparen, ouch ansehen welle, das er sin erliche besoldung darum empfangen hatt, unnd wol grosser kost, ouch im selbs vilicht nachtail daruß erwachssenn möcht.</s>
					<s n="20" xml:lang="de" type="auto">Ir mögent inn ouch diß mein schriben hören lassenn und die sach zum besten furderen, dann es ist warlich vil daran gelegenn.</s>
				</p>
				<p>
					<s n="21" xml:lang="la" type="auto">Vale in Christo.</s>
					<s n="22" xml:lang="la" type="auto">Operam meam nunquam tibi defuturam polliceor et rogo, ut hanc meam importunitatem boni consulas.</s>
				</p>
				<p>
					<s n="23" xml:lang="la" type="auto"><persName>Conradus Zviccius</persName>, ita tuus ut suus.</s>
				</p>
				<p>
					<note type="address">[Adresse auf Bl. 709a v.:]</note>
					<s n="24" xml:lang="la" type="auto">Ornatissimo viro d. Hainrico Bullingero apud Tigurum, domino et amico suo incomparabili.</s>
				</p>
			</div>
		</body>
	</text>
</TEI>
