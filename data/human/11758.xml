<TEI xmlns="http://www.tei-c.org/ns/1.0" xml:id="file11758" type="Brief" source="HBBW-13" n="1713">
	<teiHeader xml:lang="de">
		<fileDesc>
			<titleStmt>
				<title subtype="file">Heinrich Bullinger / Zürich an s.n. / [Biel], 23. Januar 1543</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				</sourceDesc>
		</fileDesc>
		</teiHeader>
	<text xml:lang="de">
		<body>
			<div xml:id="div1" corresp="regest1">
				<p>
					<s n="1" xml:lang="de" type="auto">Fromm, vest, ersamm, fürsichtig und wys, günstig, lieb herren, min williger dienst, früntlicher gruͦß und alles guͦts sye üch bevor an bereydt.</s>
					<s n="2" xml:lang="de" type="auto">Üwer schryben<note xml:id="fn2" type="footnote" n="2">Nicht erhalten.</note>, die zwen knaben<note xml:id="fn3" type="footnote" n="3">Abraham und <persName ref="p6689" cert="high">Beat Steinegger</persName>.</note>, so ir by M. <persName ref="p1214" cert="high">Hansen Fryesen</persName> habend<note xml:id="fn4" type="footnote" n="4">untergebracht habt.</note>, belangend, hab ich zum trüwlichisten andern minen lieben herren und bruͤdern fürtragen, die üch zuͦ lieb und eeren, alls die üch in vil grösserm ze dienen willig, von stund an die beid knaben beruͤfft und sy aller dingen flyssig verhört, ouch an M. <persName ref="p1214" cert="high">Hansen Fryesen</persName> erfaren, wie es umb sy ein gstallt habe<note xml:id="fn5" type="footnote" n="5">bestellt sei.</note>.</s>
					<s n="3" xml:lang="de" type="auto">Da so habend wir funden, das sy bißhar noch ettwas iro allthar gebrachte fulgkeit und hinlässickeit<note xml:id="fn6" type="footnote" n="6">althergebrachte Faulheit und Nachlässigkeit.</note>, wie ir dann ouch in üwerm schryben klagend, erzeigt, und nitt gar fruͦtigs<note xml:id="fn7" type="footnote" n="7">tüchtig, lebhaft, munter.</note>, wachtpars<note xml:id="fn8" type="footnote" n="8">aufmerksam.</note> wäsens sind.</s>
					<s n="4" xml:lang="de" type="auto">Doch habend sy sich in der leer dermaassen mitt antwurten erzeigt, das wir sy nitt habend gar können verschuppffenn<note xml:id="fn9" type="footnote" n="9">entlassen, verweisen.</note>, insonders alls sy iren unflyß erckandt und gar ernstlich schynbare<note xml:id="fn10" type="footnote" n="10">deutliche.</note> besserung verheissen habend, mitt klarer, fryer anzeigung, das sy gäntzlich willens syend, by der leer zuͦ blyben.</s>
					<s n="5" xml:lang="de" type="auto">Hieruff so sagend wir in truwen, das wir nitt gedäncken könnend, das vilicht uß inen fürträfflich gelert lüt werdint, aber yedoch fromm und sömlich<note xml:id="fn11" type="footnote" n="11">solche.</note>, die ein pfarr uff dem land versähen mögind.</s>
					<s n="6" xml:lang="de" type="auto">Dorumb hätte uns guͦt beducht, wenn ir sy nochmals by uns hättind gelassen untz<note xml:id="fn12" type="footnote" n="12">bis.</note> an die künfftig ostern<note xml:id="fn13" type="footnote" n="13">25. März.</note>, da wirt man 14 tag vor oder nach abermols examinieren<note xml:id="fn14" type="footnote" n="14">Zum Resultat dieser Prüfung vgl. unten <ref target="file11798">Nr. 1752</ref>.</note>.</s>
					<s n="7" xml:lang="de" type="auto">So ferr sy dann hierzwüschen dheinen oder kleinen flyß<note xml:id="fn15" type="footnote" n="15">keinen oder geringen Fleiß.</note> anwandtind, wöllend wir üch gruntlich und wyter berichten.</s>
					<s n="8" xml:lang="de" type="auto">Doch wöllend wir üch hierinn nützid<note xml:id="fn16" type="footnote" n="16">nichts.</note> fürschryben,<pb type="edition" next="63"/> sunder unsere wolmeynung zeigen.</s>
					<s n="9" xml:lang="de" type="auto">Bittend hiemitt, ir wöllend sölichs von uns guͦter meynung verstohn; dann, wo wir üch willigen und gefelligen dienst bewysen köndent, werend<note xml:id="fn17" type="footnote" n="17">wären.</note> wir willig.</s>
					<s n="10" xml:lang="de" type="auto">Gott beware üch.</s>
				</p>
				<p>
					<s n="11" xml:lang="de" type="auto">Datum Zürych, 23. ianuarii anno 1543.</s>
				</p>
				<p>
					<s n="12" xml:lang="de" type="auto">Uwer wyßheyt all zyt williger</s>
				</p>
				<p>
					<s n="13" xml:lang="de" type="auto">Heinrych Bullinger, diener der kylchen Zürych.</s>
				</p>
				<p>
					<note type="address">[Adresse auf S. 4 des Doppelblattes:]</note>
					<s n="14" xml:lang="de" type="auto">Den frommen, fürsichtigen, ersammen und wysen herren meyer und radt der statt Byell, sinen günstigen, lieben herren.</s>
				</p>
			</div>
		</body>
	</text>
</TEI>
