<TEI xmlns="http://www.tei-c.org/ns/1.0" xml:id="file10014" type="Brief" source="HBBW" n="1c">
	<teiHeader xml:lang="de">
		<fileDesc>
			<titleStmt>
				<title subtype="file">Christoph Stiltz / Wildberg AN Johannes Enzlin, 31. Januar 1526</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto"><persName>Christophorus</persName><persName>Stiltz</persName> <persName>Ioanni Enslino</persName> presbytero suo salutem in Christo Iesu domino nostro.</s>
				</p>
				<p>
					<s n="2" xml:lang="la" type="auto">Litteras tuas<note xml:id="fn3" type="footnote" n="3">Nicht erhalten.</note> una cum alteris<note xml:id="fn4" type="footnote" n="4">Oben Nr. 13.</note> aliena manu descriptas accepi legique.</s>
					<s n="3" xml:lang="la" type="auto">In quibus animum in me tuum sentio quidem et amplector, verum institutum tuum non undiquaque probo, vel quod tu tuique similes vobis ipsis plus satis tribuitis, vel quod ceteros prę vobis quasi umbellas contemnatis; illos, inquam, qui pulmentum a vobis intritum exedere nolunt.</s>
					<s n="4" xml:lang="la" type="auto">Omnibus modis contemnis M. <persName>Ioannem Hagnoverum</persName> Tigurinum, id quod Paulus, imo Christus vester non docuit.</s>
					<s n="5" xml:lang="la" type="auto">Quid autem?</s>
					<s n="6" xml:lang="la" type="auto">Nempe ut humilitate, tollerantia [!], familiaritate, atque (ne omnia prosequar) christiana mansuetudine et exemplo eos, qui mali sunt aut certe Christum non noverunt, meliores reddamus et Iesum vindicem nostrum etiam moribus illo dignis, nedum ore exprimamus<pb type="scan" next="99r."/>.</s>
					<s n="7" xml:lang="la" type="auto">Multa scribis de verbo dei, quod si tu tuique similes tantam gratiam a deo patre nacti estis, ut etiam Divus <persName>Hieronymus</persName>, <persName>Augustinus</persName> ceterique id genus homines et eruditi et pii prae vobis nihil sint.</s>
					<s n="8" xml:lang="la" type="auto">Unde, queso tibi,<pb type="edition" next="252"/> haec superstitio?</s>
					<s n="9" xml:lang="la" type="auto">An non credam <persName>Hieronymo</persName>, et vobis credam?</s>
					<s n="10" xml:lang="la" type="auto">Ille Christum etiam factis expressit et suam doctrinam confirmavit, vos vero non facta Christo digna, sed fidem (nescio qualem) etiam sine operibus praefigitis.</s>
					<s n="11" xml:lang="la" type="auto">Sed audi, mi fili, non me, imo Christum in evangelio loquentem: «Ex operibus eorum cognoscetis eos» [Mt 7,16], et iterum: «Luceat», inquit, «lux vestra coram hominibus, ut videant vestra bona opera glorificentque patrem vestrum, qui est i coelis» [Mt 5,16].</s>
					<s n="12" xml:lang="la" type="auto">An nescis, si fisi fuerimus deo, opera bona ultro consequi? - quae quidem non a nobis, imo a deo patre proficiscuntur per Iesum Christum.</s>
					<s n="13" xml:lang="la" type="auto">Sed quid ego talia, vel sexcentis negotiis distractus!</s>
				</p>
				<p>
					<s n="14" xml:lang="la" type="auto">Conquereris de me, quod non scripserim; at ego conqueror et expostulo, quod tu non rescripseris.</s>
					<s n="15" xml:lang="la" type="auto">Ceterum nihil est quod <persName>Ioanni Hagnover</persName><note xml:id="fn6" type="footnote" n="6">Siehe oben, Anm. 5; der Brief an <persName>Hagnauer</persName> ist nicht erhalten, die Beziehung zwischen <persName>Stiltz</persName> und <persName>Hagnauer</persName> lißen sich anderweitig nicht aufhellen.</note> scripserim, quam quod institutum tuum displiceat; non inquam, quod uxorem duxeris, quod quidem Christus non prohibuit, sed quod sic dixeris, ut ipsi adhereas, Christum vero dimittas.</s>
					<s n="16" xml:lang="la" type="auto">Qui sic inquies?</s>
					<s n="17" xml:lang="la" type="auto">Nempe quid eo dementiae delapsus es, ut cum ceteris non sacrifices, hoc est missam, ut dicitur, aut legas aut decantes.</s>
					<s n="18" xml:lang="la" type="auto">Hui, iam plenis lateribus paratus es et iam quasi exurgis in me, scio; sed ausculta per Christum Iesum, mi fili.</s>
					<s n="19" xml:lang="la" type="auto">Christum in missa non offerimus aut sacrificamus, qui semel pro peccatis nostris oblatus est, sed preces nostras, quiad extra consecrationem effunduntur ad patrem, etiam ipso <persName ref="p18889">Luthero</persName> teste; ipsum lege de sacramento altaris.</s>
					<s n="20" xml:lang="la" type="auto">Quod si <persName ref="p18889">Lutherus</persName> non suffitiat (id quod tamen apud nos increbuit), ecce iam tuo te iugulo gladio<note xml:id="fn8" type="footnote" n="8">Siehe Otto 154, Nr. 759.</note>, necquicquam est, quod possis praetexere, quam fidem tuam, nescio quam, non secus ac Rütlingius quidam coriarius<note xml:id="fn9" type="footnote" n="9">Der hier beschriebene Vorfall liess sich anderweitig nicht nachweisen.</note>, qui in Tagerscheim<note xml:id="fn10" type="footnote" n="10"><placeName>Dagersheim</placeName>, Kreis Böblingen, Baden-Württemberg.</note> cum rusticis inter pocula disputans de fide, ut fit, coram me et ceteris adseruit non esse infernum nec infernum ex scriptura posse probari, cumque ego adsererem ex scriptura, eo perversitatis delapsus, ut etiam negaret regnum coelorum.</s>
					<s n="21" xml:lang="la" type="auto">Vide, mi fili, quam facile credimus ac a vero recedimus.</s>
					<s n="22" xml:lang="la" type="auto">Verum est quod refero, etiam 20 testibus aut plus probabile.</s>
				</p>
				<p>
					<s n="23" xml:lang="la" type="auto">Porro suboriuntur quidam rumores apud nos, quod <persName ref="p18889">Lutherus</persName>, <persName>Pomeranus</persName>, <persName>Zuinglius</persName>, <persName>Matheus Alber</persName> Rütlingensis et fortassis quidam alii digladientur inter sese mutuo etiam pessimis convitiis<note xml:id="fn11" type="footnote" n="11">Zu den Auseinandersetzungen zwischen <persName>Luther</persName>, <persName>Bugenhagen</persName>, <persName>Zwingli</persName>, <persName>Alber</persName> u.a. über das Abendmahl s. <hi>Köhler</hi>, ZL I 61 ff.</note>.</s>
					<s n="24" xml:lang="la" type="auto"><persName ref="p18889">Lutherus</persName> adserit missam, ceteri contemnunt,<pb type="edition" next="253"/> confessionem atiam auricularem ille admitit<pb type="scan" next="99v."/>, hi consternunt.</s>
					<s n="25" xml:lang="la" type="auto">Cui credam?</s>
					<s n="26" xml:lang="la" type="auto">Ubi scriptura illa facilis, quam vel idiotae intelligere debent, ut homines illi doctissimi non intelligant aut certe non consentiant?</s>
					<s n="27" xml:lang="la" type="auto">Sed quid effecerunt suis illis temere scriptis?</s>
					<s n="28" xml:lang="la" type="auto">Nonne plus quam 10000 virorum in exitium promoverunt?</s>
					<s n="29" xml:lang="la" type="auto">Quod viduas, quot orphanos fecerunt?</s>
					<s n="30" xml:lang="la" type="auto">O bone Iesu, succurre imbecillitati humanae!</s>
					<s n="31" xml:lang="la" type="auto">Non tamen eam culpam in ipsos reiicio [!], sed pro maiori parte in perperam intelligentes.</s>
					<s n="32" xml:lang="la" type="auto">In summa tamen hoc unum prae ceteris displicet in Lutheranis universis, quod convitiis lacessunt singulos; quasi in hoc uno certamen susceperint.</s>
				</p>
				<p>
					<s n="33" xml:lang="la" type="auto">Sed quid ago?</s>
					<s n="34" xml:lang="la" type="auto">Tute me compulisti talia scribere illa tua eleganti satisque pia epistola<note xml:id="fn14" type="footnote" n="14">Oben Nr. 13, zu der folgenden Auseinandersetzung mit Bullingers Brief s. die Erläuterungen oben S. 85-88.</note>, quam tuo nomine quidam eruditus homo conscripsit, cui et meo nonmine salutem dicas, rogo, in Christo, atque hortare, ut stilum illum suum exerceat in gloriam Christi, non hominum.</s>
					<s n="35" xml:lang="la" type="auto">Familiariter scripsit, sed in hoc uno duriusculus videtur, quod mihi tribuit me Divo <persName>Hieronymo</persName> aut «patribus spiritum ita tribuere, ut nihil fere reliqui faciam deploratissimi nostri aeci hominibus».</s>
					<s n="36" xml:lang="la" type="auto">Non ita sane stat mea sententia, imo nulli hominum quicquam tribuo, ni sua probarit ex scriptura.</s>
					<s n="37" xml:lang="la" type="auto">At <persName>Hieronymum</persName> et <persName>Augustinum</persName> reliquosque patres, qui scripta sua etiam exemplo et vita homine christiano dignis confirmaverunt, praefero iis, qui fidem etiam sine operibus bonis astruunt, quasi homini christiano sufficiat credidisse sine consequentibus operibus.</s>
					<s n="38" xml:lang="la" type="auto">Verum hoc Christus non docuit, ut supra patuit.</s>
					<s n="39" xml:lang="la" type="auto">Ceterum, quod scribit, vos propterea non cantaturos palinodiam, nec ego propter vos palinodiam canam, nisi probaveritis vestra scripturis, sed non adseretis, opinor, omnia.</s>
				</p>
				<p>
					<s n="40" xml:lang="la" type="auto">Et haec quidem de <persName>Erasmo</persName> nortro, cuius opusculum «De libero arbitrio» mirum est quam contemnat, non tamen eiusmodi nervis, ut mihi persuadere possit, ut <persName>Erasmum</persName> aut culpem aut contemnam.</s>
					<s n="41" xml:lang="la" type="auto">Adserit libellum hunc «nedum impium sed blasphemum», non autem addit rationem; hoc est, quod sibi plus tribuit quam <persName>Erasmo</persName>.</s>
					<s n="42" xml:lang="la" type="auto">At ego nulli quicquam impudentius tribuo, Christo omnia tribuo.</s>
					<s n="43" xml:lang="la" type="auto">Verum <persName>Erasmus</persName> noster illis verbis fucatis nondum cecinit palinodiam, quamvis ille dicat eum plus curare de numero quam de energia, hoc est efficatia.</s>
					<s n="44" xml:lang="la" type="auto">Quod si hoc verbo aliquid probavit: «Ubi vero Gordii aliquis se offert nodus, deus bone, quam misere se misellus torquet Erasmiolus» - iam plane convictus est meus <persName>Erasmus</persName>.</s>
					<s n="45" xml:lang="la" type="auto">Pollicetur quidem scripturas, nullas autem profert, quasi sibi<pb type="edition" next="254"/> etiam sine scriptura credendum sit.</s>
					<s n="46" xml:lang="la" type="auto"><pb type="scan" next="100r."/><persName>Erasmum</persName> non defendo, qui hominem non novi, nec eum culpo, qui par efficere nequeam.</s>
					<s n="47" xml:lang="la" type="auto">Porro de libero arbitrio illis relinquo questionem, qui pulmentum intriverunt, atque nihil omnino est, quod non boni consulam, quam si convitiis incesseris optime de nobis meritos.</s>
					<s n="48" xml:lang="la" type="auto">Quod si <persName>Erasmum</persName> adeo in theologia spernit, cur non spernit et alios, qui novos ritus re arduissima etiam sine scripuris inducunt?</s>
					<s n="49" xml:lang="la" type="auto">Veluti <persName>Zuinglius</persName> tuus, cuius libellum seu epistolam de eucharistia<note xml:id="fn15" type="footnote" n="15">«Ad Metthaeum Alberum, Rutlingensium ecclesiasten, de coena dominica Huldrychi Zuinglii epistola», 1524, gedruckt März 1525, Z II 322 ff.</note> vel praecursu videre licuit, et casu incidi in locum, ubi de cardine rei disserit et adducit duos, ut opinor, locos, ubi «est» ponitur pro «significat», ac continuo infert «est» in hac propositione «Hoc est corpus meum» [Mt 26,26; 1 Korr 11,24] poni pro «significat»<note xml:id="fn17" type="footnote" n="17">Z III 344,9 ff.</note>.</s>
					<s n="50" xml:lang="la" type="manual">Ceterum pari ratione consequetur, quod «est» in hac oratione «<persName>Ioannes Enslin</persName> est homo niger» etiam poneretur pro «significat» sensuusque esset: <foreign xml:lang="de">«<persName>Ioannes Enslin</persName> bedeut ein schwartzen menschen».</foreign></s>
					<s n="51" xml:lang="la" type="auto">Ex hoc consequeretur te non esse nigrum, et tamen es niger, ni cutem novam una cum fide nova indueris.</s>
					<s n="52" xml:lang="la" type="auto">Simili consequentia sequerentur sex mille propositiones, et in summa sequeretur, quod «est» non significaret «est» et iam deesset vocabulum, quo mentis adfectum exprimeremus, nisi malis «existit» aut «forem».</s>
					<s n="53" xml:lang="la" type="auto">Et, ut sophistam interim agam, ex singularibus non consequitur universale<note xml:id="fn18" type="footnote" n="18">Siehe oben S. 111, Anm. 72.</note>.</s>
					<s n="54" xml:lang="la" type="auto">Quod si sacramentum solumodo significat corpus Christi, cur non etia sequeretur quemvis panem significare corpus Christi, si in nomine Ieso sumatur, quando utrumque iuxta non sit corpus Christi.</s>
				</p>
				<p>
					<s n="55" xml:lang="la" type="auto">In hunc fervorem adigit me irreverentia sacramenti, nec tamen negotia, quibus in diversum distrahor, sinunt me prosequi quod incoepi, nec iam quicquam est, quod praetexam, quam Christum Iesum in evangelio Paulumque Corinthiis in 1. cap. 11, [23 ff] scribentem.</s>
					<s n="56" xml:lang="la" type="auto">Quod si non adsumunt, sinant me credere meo more, et credant ipsi suo more.</s>
				</p>
				<p>
					<s n="57" xml:lang="la" type="auto">Vale et resipisce.</s>
				</p>
				<p>
					<s n="58" xml:lang="la" type="auto">Ex oppidulo Ferimontano, ultima ianuarii anno virginei partus 1526.</s>
				</p>
			</div>
		</body>
	</text>
</TEI>
