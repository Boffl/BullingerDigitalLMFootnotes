<TEI xmlns="http://www.tei-c.org/ns/1.0" xml:id="file12244" type="Brief" source="VBS" n="1408">
	<teiHeader xml:lang="de">
		<fileDesc>
			<titleStmt>
				<title subtype="file">Heinrich Bullinger / Zürich AN Joachim Vadian (von Watt), 15. Juli 1545</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Quid effecerit pia Helvetiorum intercessio apud regem Francię truculentissimum, intelliges ex literis eius ad Christianas urbes.</s>
					<s n="3" xml:lang="la" type="auto">Indigne fert scriptum, quo tamen nihil est modestius.</s>
					<s n="4" xml:lang="la" type="auto">Usus est scriba noster artificio et fide optima, quod ipse testaberis, ubi legeris apographum.</s>
					<s n="5" xml:lang="la" type="auto">Ceterum cum tanguntur montes, fumigant.</s>
					<s n="6" xml:lang="la" type="auto">Dolet optimo viro scriba(e) regis intemperies.</s>
					<s n="7" xml:lang="la" type="auto">Metuis, ne quid ipse neglexerit; sed merito mente est tranquilla, cum diligenter, prudenter et fideliter hic egerit.</s>
					<s n="8" xml:lang="la" type="auto">Truculentus est alioqui regis animus ac mitigari nescit.</s>
					<s n="9" xml:lang="la" type="auto">Sed vivit in caelis, quem putridus ille et cadaverosus rex persequitur.</s>
					<s n="10" xml:lang="la" type="auto">O felicem Helvetiam, si suam felicitatem et libertatem tanti aestimaret, quanti est!</s>
					<s n="11" xml:lang="la" type="auto">Unicum hoc regis exemplum doceret nos, ut arctius coniungeremus nos deo et caveremus nobis tanquam a publica peste a principibus.</s>
					<s n="12" xml:lang="la" type="auto">Commendo tuis tuorumque precibus nihilominus causam afflictorum.</s>
					<s n="13" xml:lang="la" type="auto">Dominus Iesus consoletur illos et servet in regnum suum aeternum.</s>
					<s n="14" xml:lang="la" type="auto">A <placeName>Wormatia</placeName> nihil habemus memoria dignum.</s>
					<s n="15" xml:lang="la" type="auto">Spirat et <persName>Caesar</persName> minas et caedes contra deum et Christum eius.</s>
					<s n="16" xml:lang="la" type="auto">Tu vale in Christo et rescribe.</s>
					<s n="17" xml:lang="la" type="auto">Salutant te consul uterque et scriba quoque urbis.</s>
					<s n="18" xml:lang="la" type="auto">Tiguri, 15. Iulii, anno 1545.</s>
					<s n="19" xml:lang="la" type="auto">- H(einricus) Bullingerus tuus.</s>
				</p>
				<p>
					<s n="20" xml:lang="la" type="auto">Clarissimo viro D. D. Ioachimo Vadiano, consuli Sangallensi dignissimo, domino suo semper colendo.</s>
				</p>
			</div>
		</body>
	</text>
</TEI>
