<TEI xmlns="http://www.tei-c.org/ns/1.0" xml:id="file10349" type="Brief" source="HBBW" n="318">
	<teiHeader xml:lang="de">
		<fileDesc>
			<titleStmt>
				<title subtype="file">Heinrich Bullinger / Zürich AN Oswald Myconius (Geißhüsler), 22. Januar 1534</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratiam et vitae innocentiam a domino.</s>
				</p>
				<p>
					<s n="2" xml:lang="la" type="auto">Quid posthac scribam, frater venerande, cum te prorsus videam de nobis desperasse<note xml:id="fn1" type="footnote" n="1">Vgl. <persName>Myconius</persName> an Bullinger, 8. Januar 1534, oben S. 40, If; ein anderer <persName>Myconius</persName>-Brief [um 16.-21. Januar 1534] ist vielleicht verlorengegangen.</note> defectionemque nostram tibi magis esse persuasam, quam quae ullis possit eximi epistolis?</s>
					<s n="3" xml:lang="la" type="auto">Ego vero speraveram negotium conciliationis admodum foeliciter coeptum foelicius posse per tuos absolvi, si <placeName>Bernates</placeName> animi sui erga nostros promptitudinem ipsi legatione vel scripto testati fuissent, id quod pii apud nos omnes sperarant.</s>
					<s n="4" xml:lang="la" type="auto">Verum coniicio ex hisce tuis acerbissimis literis<note xml:id="fn3" type="footnote" n="3">Dieser Brief von <persName>Myconius</persName>, der sich offenbar auf die mißlungene Begegnung an der Tagsatzung vom 15. Januar 1534 bezog, ist nicht erhalten, vgl. auch Anm. I, s. noch unten S. 60, Anm. 18.</note> omnem piorum ea de re spem recidisse in cineres.</s>
					<s n="5" xml:lang="la" type="auto">Age ergo, fiat voluntas domini<note xml:id="fn4" type="footnote" n="4">Vgl. Mt 6, 10.</note>.</s>
					<s n="6" xml:lang="la" type="auto">Quod non omnia probarunt legati vestri, viri integerrimi, non miramur, cum ne nobis quidem probentur omnia nec soli in hoc orbe simus, apud quos omnia invenias absolutissima.</s>
					<s n="7" xml:lang="la" type="auto">Certe si omnia apud nos essent syncera, iam nullis in sarcienda concordia opus arbitris, quamquam istos credam vel nunc non defuturos nobis.</s>
					<s n="8" xml:lang="la" type="auto">Meliora enim de tuis mihi polliceor, quam tu tibi de nostris, qui tamen legatis<note xml:id="fn5" type="footnote" n="5">Die Abgeordneten Zürichs an der Tagsatzung zu <placeName>Baden</placeName> am 15. Januar 1534 waren <persName>Johannes Haab</persName> und <persName>Kaspar Nasal</persName>, s. <bibl>EA</bibl> IV/IC 259.</note> nuper Badenam missis diligenter commisere, fideliter exciperent, si quid offerretur a <placeName>Bernatibus</placeName>.</s>
					<s n="9" xml:lang="la" type="auto">A te vero iam audio<note xml:id="fn6" type="footnote" n="6">Vielleicht erhielt Bullinger auch eine mündliche Botschaft von <persName>Myconius</persName>, ein Brief von <persName>Myconius</persName> aus dieser Zeit und mit diesem Inhalt ist jedenfalls nicht erhalten.</note>, quod nihil neque tui neque <placeName>Bernenses</placeName> obtulerint.</s>
					<s n="10" xml:lang="la" type="auto">Unde quamnam in partem istud nostri exposituri sint, nescio.</s>
					<s n="11" xml:lang="la" type="auto">Hoc unum scio, quod divinae providentiae et fati sit inevitabilis, si quid mali, bellorum, servitutis, exilii excidiive ingruerit miseris, quibus omnia auxilia et consilia subinde disturbantur.</s>
					<s n="12" xml:lang="la" type="auto">Caeterum non est, quod de pusilanimitate nostra sis anxius.</s>
					<s n="13" xml:lang="la" type="auto">Sive enim vivendum est inter hos homines (quos maxima ex parte omnino impios iudicare non possumus) et verbum evangelii praedicandum nobis, sive occidendi aut in exilium ablegandi sumus, nihil tamen dissimulabimus, vigilabimus, ut sancte hortaris<note xml:id="fn7" type="footnote" n="7">Vgl. die vorige Anm.</note>, hortabimur ad pietatem et constantiam, accusabimus flagitia et flagitiosos, prout gratia Christi dederit orantesque ipsum confirmarit.</s>
					<s n="14" xml:lang="la" type="auto">Plura non possumus.</s>
					<s n="15" xml:lang="la" type="auto">Illi nos totos commendamus obsecrantes, ut simplicitate et imbecillitate nostra utatur ad gloriam nominis sui.</s>
					<s n="16" xml:lang="la" type="auto">Tu quoque, frater charissime, ora pro nobis et haec nostra boni consule.</s>
					<s n="17" xml:lang="la" type="auto">Spero dominum Iesum nobis miseris contemptis proculcatisque aliquando auxiliaturum,<pb type="scan" next="||50"/> sive id hoc in mundo sive in futuro, quod malumus, copiose largiatur.</s>
				</p>
				<p>
					<s n="18" xml:lang="la" type="auto"><pb type="edition" next="50"/>Vale, frater dilecte.</s>
				</p>
				<p>
					<s n="19" xml:lang="la" type="auto">Tiguri, 22. ianuarii 1534.</s>
				</p>
				<p>
					<s n="20" xml:lang="la" type="auto">Hac ipsa die reddita mihi epistola tua<note xml:id="fn8" type="footnote" n="8">Wahrscheinlich der nicht erhaltene <persName>Myconius</persName>-Brief, s. oben Anm. I und Z. 7f.</note>.</s>
					<s n="21" xml:lang="la" type="auto"><persName ref="p2305">Leo</persName><note xml:id="fn9" type="footnote" n="9"><persName ref="p6796">Leo Jud</persName>.</note> te vult salvum.</s>
				</p>
				<p>
					<s n="22" xml:lang="la" type="auto">Hein. Bullingerus tuus.</s>
				</p>
				<p>
					<note type="address">[Adresse darunter:]</note>
					<s n="23" xml:lang="la" type="auto">Clarissimo viro <persName>Osvaldo Myconio</persName>, <placeName>Basileiensis</placeName> ecclesiae pastori vigilantissimo fidelissimoque symmistae et fratri imprimis charo.</s>
				</p>
			</div>
		</body>
	</text>
</TEI>
