<TEI xmlns="http://www.tei-c.org/ns/1.0" xml:id="file11836" type="Brief" source="ET" n="111">
	<teiHeader xml:lang="de">
		<fileDesc>
			<titleStmt>
				<title subtype="file">Richard Hilles / Straßburg AN Heinrich Bullinger, 26. September 1543</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Salutem in Domino, mi colendissime praeceptor et frater in Christo spe nostra!</s>
					<s n="2" xml:lang="la" type="auto">Mitto hic tuae pietati coronatos decem Italicos, quos cupio ad occasionem et tuum placitum pauperibus (in Christo divitibus) erogari exulibus, quam maxime, si qui sunt, qui apud vos indigeant.</s>
					<s n="3" xml:lang="la" type="auto">Uxor mea jam brevi, post tres hebdomadas scilicet, exspectat tempus pariendi prolem, ac te tuamque uxorem vehementer orat, ut vestris precibus eam commendetis Domino, cujus virtus in infirmitate perficitur.</s>
					<s n="4" xml:lang="la" type="auto">Praeteritis nostris nundinis dedi tuos 4 florenos propter libellos <persName>Henrico Falcknero</persName>, cui precor me commendatum habeas: dicasque illi precor, quod quamvis mihi sanctissime promiserit se omnem pecuniam (summa erat fere centum et viginti quatuor coronati), quam mihi his <placeName>Francofordiensibus</placeName> nundinis debuerat, coronatis aureis solvi curaturum; me tamen ultra quatuor a domino <persName ref="p5295">Christophoro</persName> non accepisse, sed alia pecunia, ut solet, quam honestissime mihi solvebat.</s>
					<s n="5" xml:lang="la" type="auto">At ita se res habuit: <persName>Henricus Falcknerus</persName> primum mecum pepigit 175 florenos nostris <placeName>Argentinensibus</placeName> nundinis dare.</s>
					<s n="6" xml:lang="la" type="auto">Deinde orabat me, ut in <placeName>Francofordienses</placeName> istas differem solutionem, quum omnem summam coronatis aureis solveret, ut ex ejus schedula propria, illius manu scripta, apparet.</s>
					<s n="7" xml:lang="la" type="auto">Hoc illi concessi, ea tamen conditione, ut promissum servaret, ut decet mercatorem: dixit enim se cum illis 175 florenis lucrum posse facere emendo arraas et merces hujusmodi.</s>
					<s n="8" xml:lang="la" type="auto">Ego tamen hoc incommodum ex hoc accipio, quod ante hunc diem (si coronatos illos ex <placeName>Argentinensibus</placeName> nundinis misissem cum mea alia tum temporis pecunia) panni novi cum illis pecuniis fuissent empti in Anglia: praeterea, cum in hac urbe <placeName>Argentina</placeName> inter amicos cum illis 175 florenis, quam parata pecunia mihi debuisset <persName>Falcknerus</persName> dedisse, cito mihi comparassem coronatos aureos pro 23 batziis, cogebar <placeName>Francofordiae</placeName> Judaeo 23 batzios et 1/4 dare.</s>
					<s n="9" xml:lang="la" type="auto">Sic duos florenos, praeter usum pecuniae, perdidi.</s>
					<s n="10" xml:lang="la" type="auto">Sed spero eum alia vice quod promiserit praestiturum.</s>
					<s n="11" xml:lang="la" type="auto">Non est mihi otium plura scribendi, praeterquam quod rex noster ante menses 2, ut <persName ref="p7419">Joanni Bourchero</persName> scripsi, combussit uno die tres pios homines.</s>
					<s n="12" xml:lang="la" type="auto">In mense enim Julii duxit viduam nomine Latemeri cujusdam nobilis; et hujusmodi sceleribus solet celebres facere nuptias suas semper.</s>
					<s n="13" xml:lang="la" type="auto">Vale in Christo.</s>
					<s n="14" xml:lang="la" type="auto"><placeName>Argentorati</placeName>, 26 Septembris, 1543.</s>
				</p>
				<p>
					<s n="15" xml:lang="la" type="auto">Tuus, RICARDUS HILLES.</s>
				</p>
				<p>
					<note type="PS">[PS:]</note>
					<s n="16" xml:lang="la" type="auto">Oro te, ut, una cum literis his hominibus Germanis inscriptis, reddas alios 10 coronatos Gallicos et meas alias literas <persName ref="p7419">Joanni Bourchero</persName>.</s>
				</p>
			</div>
		</body>
	</text>
</TEI>
