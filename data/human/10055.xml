<TEI xmlns="http://www.tei-c.org/ns/1.0" xml:id="file10055" type="Brief" source="HBBW-1" n="29">
	<teiHeader xml:lang="de">
		<fileDesc>
			<titleStmt>
				<title subtype="file">Heinrich Bullinger / Kappel am Albis an Ambrosius Blarer (Blaurer), 4. Juni 1528</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto"><persName ref="p8055" cert="high">Ambrosio Blaurero</persName>, sanctae constantiensis ecclesiae doctori fidelissimo, Heinrychus Bullingerus gratiam optat et vitae innocentiam a domino.</s>
				</p>
				<p>
					<s n="2" xml:lang="la" type="auto">Scripsi, dilectissime frater, ante annos aliquot<note xml:id="fn2" type="footnote" n="2">Vgl. unten S. 180,13.</note> per privatam exercitationem nonnulla ad Lactantii illius imitationem de erroris origine deque uno vero summo deo, eius providentia et cultu, item de multis ac falsis diis et superstitione, ad quae nunc primum redii ac nonnulla retractavi, posteaquam a missarum origine<note xml:id="fn5" type="footnote" n="5">De origine erroris in negocio eucharistiae ac missae, 1528, s. <bibl>HBBibl</bibl> 10.</note> vidi fidelibus conatus nostros non admodum displicere.</s>
					<s n="3" xml:lang="la" type="auto">Atque eo etiam libentius feci istud, quo frequentius pontificii nobis ingerunt sacrosanctam et longis retro saeculis observatam religionem, ut vel temporum supputatione et eorum scriptorum convincantur authoritate, quibus plurimum fidunt stolidissimi.</s>
					<s n="4" xml:lang="la" type="auto">Si enim saperent, satis superque iam olim adversus vanissimam esset superstitionem disputatum etiam ex prophetarum ac apostolorum oraculis, ut ac nostra<pb type="edition" next="180"/> instructione minime opus haberent.</s>
					<s n="5" xml:lang="la" type="auto">Sed sacra aut in dubium vertunt miseri aut depravationem obiitiunt invidi, tandem vero ad catholicos et vetustissimos, ut aiunt, ecclesiae ritus tanquam ad sacram confugiunt<pb type="scan" next="||A2v."/> ancoram<note xml:id="fn6" type="footnote" n="6"><bibl>Adagia</bibl>, 1, 3, 43 (<bibl>LB</bibl> II 130 C-D).</note>.</s>
					<s n="6" xml:lang="la" type="auto">In qua tamen re non minus peccant, quam cum ipsa domini dei verba torquent, lacerant penitusque conculcant, quippe cum sacrosancta fidelium ecclesia neque divos coluerit unquam neque simulachra habuerit neque iis initiata fuerit sacris ac ceremoniis, quibus interim illi se omnino christianos videri volunt.</s>
					<s n="7" xml:lang="la" type="auto">Id quod hoc nostro opusculo luculenter demonstrabimus ad gloriam ac laudem dei coeli et domini nostri Jesu Christi, qui una cum patre et spiritusancto unus solus ac verus deus regnabit in sempiternum, amen.</s>
					<s n="8" xml:lang="la" type="auto">Hunc autem nostrum conatum nunc quidem post quinquennium fere recognitum, at in ipsa pene incoeptum pueritia certe ardentissimo in deum animo, uni tibi, <persName ref="p8055" cert="high">Ambrosi</persName> dulcissime, dedico<note xml:id="fn7" type="footnote" n="7">Bullinger hatte ursprünglich die Absicht, die Schrift <persName ref="p3866" cert="high">Wilhelm von Zell</persName> zu widmen, <hi>Staedtke,</hi> aaO, S. 194.</note>, ut dignum habeas amicitiae ac societatis pignus, lucubraciunculam videlicet, qua unius dei et domini nostri Jesu Christi gloriam propugnamus, per cuius charitatem ineffabilem in christianam coivimus societatem; neque enim is es, qui alias nostra egeas institutione ipse in rebus summis eruditissimus et in gloria dei vindicanda fidelitate ac fortitudine ex aequo suspitiendus, id quod etiam testatur constantissima constantiensis ecclesia fide, patientia, puritate ac dilectione clarissima.</s>
					<s n="9" xml:lang="la" type="auto">Iamque vale et pietatem, ut facis, doce nosque ama, frater charissime.</s>
				</p>
				<p>
					<s n="10" xml:lang="la" type="auto">Ex Capella Tygurinorum, quarta junii, anno ab orbe redempto 1528.</s>
				</p>
			</div>
		</body>
	</text>
</TEI>
