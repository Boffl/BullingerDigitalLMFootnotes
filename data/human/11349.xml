<TEI xmlns="http://www.tei-c.org/ns/1.0" xml:id="file11349" type="Brief" source="HBBW-9" n="1306">
	<teiHeader xml:lang="de">
		<fileDesc>
			<titleStmt>
				<title subtype="file">Johannes Caesarius / Köln an Heinrich Bullinger, 31. August [1539]</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Salutem in Christo Iesu, domino et servatore nostro.</s>
				</p>
				<p>
					<s n="2" xml:lang="la" type="auto">Quo magis in tuis versor lucubrationibus, Henrice charissime, hoc maiore in dies illarum voluptate afficior.</s>
					<s n="3" xml:lang="la" type="auto">Commentaria in omnes apostolorum epistolas<note xml:id="fn2" type="footnote" n="2">Siehe <bibl>HBBibl</bibl> I 84; bereits am 16. Oktober 1537 hatte sich <persName ref="p536" cert="high">Caesarius</persName> für den als Geschenk angekündigten, aber noch nicht eingetroffenen Epistelkommentar bedankt (s. <bibl>HBBW VII</bibl> <ref target="file11099">[Nr. 1056]</ref>, S. 284, 18-21. 29-31).</note> nondum absolvi, id quod hac evenit occasione, quod videlicet alio occupatus studio.</s>
					<s n="4" xml:lang="la" type="auto">Interim illa sacrificus<note xml:id="fn3" type="footnote" n="3">Unbekannt.</note> quidam et doctus et pius a me commodato accepit et legit atque, ubi reddidit, illud post habitas gratias adiecit se cupere ac velle ea vel pluris emere, quam alias constent, quocumque precio.</s>
					<s n="5" xml:lang="la" type="auto">Cui ego tum respondi me nolle istis ullo pacto carere, ut quę mihi dono missa sint ab optimo amico, viro plane humanissimo, curare<pb type="edition" next="211"/> tamen velle, uti post proximas nundinas<note xml:id="fn4" type="footnote" n="4">Zur <placeName ref="l157" cert="high">Frankfurter</placeName> Herbstmesse vgl. <bibl>HBBW</bibl> VI <ref target="file10925">[Nr. 884]</ref>, S. 406, Anm. 5.</note> ea sit habiturus; ac proinde cuidam studioso et evangelico viro commisi, uti pro sacrifico illa secum ad nos adferat recepturus protinus pro illis iustum precium nec sine foenore.</s>
				</p>
				<p>
					<s n="6" xml:lang="la" type="auto">Quam sim pręterea delectatus lectione illorum duorum librorum, alterius De origine errorum<note xml:id="fn5" type="footnote" n="5"><bibl>HBBibl</bibl> I 12; vgl. <ref target="file11280">Nr. 1237</ref>, Anm. 7.</note>, alterius autem De authoritate scripturę sanctę<note xml:id="fn6" type="footnote" n="6"><bibl>HBBibl</bibl> I 111.</note>, vix equidem effari possum, quos non minus tua sponte et ex mera erga me benevolentia tua dono misisti quam commentaria ipsa in apostolorum epistolas, pro quibus omnibus quas unquam dignas tibi gratias referam, mi Bullingere, mi, inquam, charissime Bullingere idemque et humanissime et doctissime.</s>
				</p>
				<p>
					<s n="7" xml:lang="la" type="auto">Apud nos anno superiori vetitum est senatus decreto, ne bibliopolę nostri ullos Lutheranorum libros <placeName ref="l267" cert="high">Coloniam</placeName> adferant.</s>
					<s n="8" xml:lang="la" type="auto">Si qui tamen adferuntur, id clanculum fit nec sine metu et quidem propter metum Iudeorum<note xml:id="fn8" type="footnote" n="8">Vgl. <cit type="bible"><ref>Joh 7, 13</ref></cit> u. ö.</note>.</s>
					<s n="9" xml:lang="la" type="auto">Tu nihilo minus perge, ut feliciter sane coepisti.</s>
					<s n="10" xml:lang="la" type="auto">Sunt apud nos concionatores quidam, unus videlicet et alter, qui pure evangelicam tradunt scripturam et nihil docent nisi ea, quę ex novo et vetere testamento hauriunt, et tamen tuti non sunt ex suspitione tantum propter coryphęos illos studiosissime observantes, ut, si vel verbo labantur, ansam arriperent ad traducendum eos atque accusandum coram principibus sacerdotum<note xml:id="fn9" type="footnote" n="9">Vgl. Lk II, 53f; 20, 19f.</note>.</s>
					<s n="11" xml:lang="la" type="auto">Sed sunt et inter istos Gamalieles<note xml:id="fn10" type="footnote" n="10">Vgl. <cit type="bible"><ref>Apg 5, 34-42</ref></cit>.</note> aliquot ac proinde Nicodemi<note xml:id="fn11" type="footnote" n="11">Nikodemiten, heimliche Anhänger der evangelischen Lehre (nach Nikodemus in Joh 3).</note>.</s>
				</p>
				<p>
					<s n="12" xml:lang="la" type="auto">Bene vale.</s>
				</p>
				<p>
					<s n="13" xml:lang="la" type="auto"><placeName ref="l267" cert="high">Colonię</placeName>, pridie calendas mensis septembris anno 15[..].</s>
				</p>
				<p>
					<s n="14" xml:lang="la" type="auto"><persName ref="p8011" cert="high">Gvalterum</persName> tuum imo et meum verbis meis quam officiosissime salutabis, cui sane scrip[siss]em, si per ocium vacasset.</s>
				</p>
				<p>
					<s n="15" xml:lang="la" type="auto"><persName ref="p536" cert="high">Ioannes Cęsarius</persName>, ex animo tuus.</s>
				</p>
				<p>
					<note type="address">[Adresse auf der Rückseite:]</note>
					<s n="16" xml:lang="la" type="auto">Doctissimo eidemque insigni pietate viro Henrico Bullingero, apud Tigurum concionatori celeberrimo, amico suo optimo et prope incomparabili.</s>
				</p>
			</div>
		</body>
	</text>
</TEI>
