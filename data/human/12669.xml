<TEI xmlns="http://www.tei-c.org/ns/1.0" xml:id="file12669" type="Brief" source="HBBW" n="2622">
	<teiHeader xml:lang="de">
		<fileDesc>
			<titleStmt>
				<title subtype="file">Johannes Hospinian (Wirth) / [Basel] AN Heinrich Bullinger, 13. Oktober 1546</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">S. P. D.</s>
					<s n="2" xml:lang="la" type="auto">Ad amantissimas suavissimasque tuas literas, colendissime Bullingere, respondeo serius propter incredibiles occupationes meas, quibus ab eo tempore, quo eas accepi, in hodiernum usque diem et fui et sum etiamnum maxime distentus.</s>
					<s n="3" xml:lang="la" type="auto">Obsecro itaque te, si modo precibus indigeo apud te, virum humanissimum, ne secus moram hanc interpretere, quam a me facta sit.</s>
					<s n="4" xml:lang="la" type="auto">Tui ego nominis atque existimationis et fui et sum et ero (quoad vixero et hanc mihi mentem concesserit optimus maximus) studiosissimus.</s>
					<s n="5" xml:lang="la" type="auto">Ecquid obstet, quominus hoc ego fecero, quum norim te mihi et meis ex animo optime cupere?</s>
				</p>
			</div>
			<div xml:id="div2" corresp="regest2">
				<p>
					<s n="6" xml:lang="la" type="auto">Miseram testificandi amoris erga te mei gratia nescio quas naenias<note xml:id="fn3" type="footnote" n="3">Hier im Sinne von "Belanglosigkeiten"; vgl. <hi><persName>Horaz</persName>,</hi> Epistulae, 1, 1, 62.</note> nostras in Urbanum.</s>
					<s n="7" xml:lang="la" type="auto">Sed, amabo te, quid ad me tu remisisti?<note xml:id="fn5" type="footnote" n="5">Gemeint ist (angesichts von unten Z. 15f) Bullingers Lukaskommentar, der Ende August in Zürich erschienen war; s. unten Anm. 10.</note></s>
					<s n="8" xml:lang="la" type="auto">Quodsi liceat rem profanam cum re adeo sacra conferre nec sit nefas virum tanta prudentia <foreign xml:lang="el">καὶ θεοσοϕίᾳ</foreign><note xml:id="fn7" type="footnote" n="7">und mit göttlicher Weisheit.</note> praeditum, quanta te esse omnes vere praedicant, homini gloriabundo et barbaro comparare, talis mehercle fuit <persName>Glauci</persName> cum <persName>Diomede</persName><note xml:id="fn9" type="footnote" n="9"><persName>Diomedes</persName>, griechischer Held vor <placeName>Troja</placeName>.</note> permutatio.</s>
					<s n="9" xml:lang="la" type="auto">Utut sit, ego tibi pro aureis istis tuis in <persName>Lucam</persName> commentariis gratias et ago et habeo ingentes, daturus operam, ut (si fieri potest) referam.</s>
					<s n="10" xml:lang="la" type="auto">Hoc scias: Eo gratius mihi esse istud tuum munus, quo magis semper huius <pb type="edition" next="126"/> evangelistae quam aliorum et dictione et historia sum delectatus.</s>
					<s n="11" xml:lang="la" type="auto">Elucet enim ex hoc evangelista (meo videre) non modo singularis quidam et eximius divinae verum etiam humanae sapientiae splendor.</s>
					<s n="12" xml:lang="la" type="auto">Sed ne sutor ultra crepidam!<note xml:id="fn11" type="footnote" n="11">Siehe <bibl>Adagia</bibl> 1, 6, 16 <hi>(ASD</hi> II/2 40f, <ref target="file10552">Nr. 516</ref>).</note></s>
				</p>
			</div>
			<div xml:id="div3" corresp="regest3">
				<p>
					<s n="13" xml:lang="la" type="auto">Ego me fratremque meum <persName>Christianum</persName> tibi commendo.</s>
					<s n="14" xml:lang="la" type="auto">Nam te diutius detinendi nec facultas est hoc tempore nec voluntas.</s>
				</p>
			</div>
			<div xml:id="div4" corresp="regest4">
				<p>
					<s n="15" xml:lang="la" type="auto">Vale in domino Iesu felicissime.</s>
					<s n="16" xml:lang="la" type="auto">Ex nostro musaeo, 13. octobris anno 1546.</s>
					<s n="17" xml:lang="la" type="auto">Officiose salutabis meis meorumque verbis uxorem<note xml:id="fn14" type="footnote" n="14"><persName>Anna, geb. Adlischwyler</persName>.</note> et liberos tuos.<note xml:id="fn15" type="footnote" n="15">Zu deren Namen s. <ref target="file12651">Nr. 2604</ref>, Anm. 25.</note></s>
					<s n="18" xml:lang="la" type="auto">Tuus ex animo <persName>Iohannes Hospinianus</persName>.</s>
				</p>
				<p>
					<note type="address">[Adresse auf der Rückseite:]</note>
					<s n="19" xml:lang="la" type="auto">Summo maximoque theologo d. Heinricho Bullingero, apud Tigurinos divini verbi praeconem agenti primarium, domino et fratri suo in Christo observandissimo.</s>
					<s n="20" xml:lang="de" type="auto">Zürich.</s>
				</p>
			</div>
		</body>
	</text>
</TEI>
