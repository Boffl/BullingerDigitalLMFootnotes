<TEI xmlns="http://www.tei-c.org/ns/1.0" xml:id="file10360" type="Brief" source="HBBW" n="328">
	<teiHeader xml:lang="de">
		<fileDesc>
			<titleStmt>
				<title subtype="file">Heinrich Bullinger / [Zürich] AN Oswald Myconius (Geißhüsler), 23. Februar 1534</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratiam et pacem.</s>
				</p>
				<p>
					<s n="2" xml:lang="la" type="auto">Immortales tibi, vir clarissime, gratias habeo, qui me libello<note xml:id="fn1" type="footnote" n="1">Wahrscheinlich handelt es sich um ein von Bullinger bereits erbetenes Exemplar der [Ersten] Basler Konfession vom Januar 1534, s. oben <ref target="file10350">[Nr. 319]</ref> S. 51, Anm. 22 und S. 57,2-7. Bullinger ordnete es in seine Dokumentation zum Abendmahlsstreit ein, s. unten S 369f, Anm. a.</note> donaris et tam amice responderis<note xml:id="fn2" type="footnote" n="2">Oben <ref target="file10357">Nr. 326</ref>.</note>.</s>
					<s n="3" xml:lang="la" type="auto">Perge, obsecro, semper benefacere.</s>
				</p>
				<p>
					<s n="4" xml:lang="la" type="auto">Quae de Hesso et Gallo, legatione quoque <placeName>Augustana</placeName> mones, supra quam dici potest, obturba[n]t.</s>
					<s n="5" xml:lang="la" type="manual">Vereor Gallicam subesse technam.</s>
					<s n="6" xml:lang="la" type="auto">Pontifex hactenus non potuit in exitium nostrum provocare caesarem, quod princeps sit non omnino malus.</s>
					<s n="7" xml:lang="la" type="auto">Quid, si hac arte caesarea arma et in principes et urbes christianas provocaret?</s>
					<s n="8" xml:lang="la" type="auto">Pontifex hoc unum cogitat, quomodo religionem excindat.</s>
				</p>
				<p>
					<s n="9" xml:lang="la" type="auto"><pb type="edition" next="68"/>Gallus hoc unum cogitat, quomodo <placeName>Mediolano</placeName> et <placeName>Neapolis</placeName> regno potiatur.</s>
					<s n="10" xml:lang="la" type="auto">Diversi sunt huius tragoediae catastrophe<note xml:id="fn4" type="footnote" n="4">Wohl griechischer Dativ («bei der entscheidenden Wendung des Trauerspiels»).</note>.</s>
					<s n="11" xml:lang="la" type="auto">Nulla fides in principibus.</s>
					<s n="12" xml:lang="la" type="auto">Quisque rem suam quaerit.</s>
					<s n="13" xml:lang="la" type="auto">Pontifex cogitat: Si per amicitiam Galli et Germanorum Germanis infensum redderes caesarem, vicisses.</s>
					<s n="14" xml:lang="la" type="auto">Iam etsi Gallus una periret, conciliares te caesari quam minimo, utpote homini facili et clementi.</s>
					<s n="15" xml:lang="la" type="auto">Gallus cogitat: Si tu pontificis et Germanorum opera potireris <placeName>Mediolano</placeName> et <placeName>Neapoli</placeName>, deinde ne pontificem quidem vel Germanos huius aestimaris.</s>
					<s n="16" xml:lang="la" type="auto">Infensus est caesar.</s>
					<s n="17" xml:lang="la" type="auto">Imperium ambit Gallus, de iniuria papiensi se ulcisci cogitat, breviter caesarem extinctum cupit.</s>
					<s n="18" xml:lang="la" type="auto">Haec principes et urbes<note xml:id="fn5" type="footnote" n="5">Nämlich die deutschen Kurfürsten und Reichsstädte.</note> non vident vel videre nolunt, fidem caesari datam violant, proinde carbones in capita sua congerunt<note xml:id="fn6" type="footnote" n="6">Röm 12, 20 (zitiert Spr 25, 22).</note>.</s>
					<s n="19" xml:lang="la" type="auto">Videbis, frater dilectissime, nos brevi contempti evangelii, sanguinis rusticani effusi poenas daturos.</s>
					<s n="20" xml:lang="la" type="auto">Annon pudenda res, quod intestina bella Galli gratia in Germaniam suscipimus<note xml:id="fn7" type="footnote" n="7">Gemeint sind die Kriegsvorbereitungen von <persName>Philipp von Hessen</persName> vor der Wiedereinsetzung von <persName>Herzog Ulrich</persName> in <placeName>Württemberg</placeName>, vgl. <bibl>Wille</bibl> 145-171.</note>, cum pace frui liceret?</s>
					<s n="21" xml:lang="la" type="auto">Quis offendit aut opprimit urbes?</s>
					<s n="22" xml:lang="la" type="auto">Annon libere crediderunt hactenus?</s>
					<s n="23" xml:lang="la" type="auto">Annon caesaris quoque praesidio egere in pace?</s>
					<s n="24" xml:lang="la" type="auto">Sed ita maturat vindicta domini.</s>
					<s n="25" xml:lang="la" type="auto">Utinam vanus sim vates.</s>
					<s n="26" xml:lang="de" type="auto">Es ist ghein trüw nienan me.</s>
				</p>
				<p>
					<s n="27" xml:lang="la" type="auto">Vale et ora sedulo dominum, nobis adsit.</s>
				</p>
				<p>
					<s n="28" xml:lang="de" type="auto">23. februarii 1534.</s>
				</p>
				<p>
					<s n="29" xml:lang="la" type="auto">Salvum volo communem patrem nostrum<note xml:id="fn10" type="footnote" n="10">Bürgermeister <persName>Jakob Meyer zum Hirzen</persName>.</note>.</s>
				</p>
				<p>
					<s n="30" xml:lang="la" type="auto">Hein. tuus.</s>
				</p>
				<p>
					<note type="address">[Adresse auf der Rückseite:]</note>
					<s n="31" xml:lang="la" type="auto">Ornatissimo viro d. <persName>Osvaldo Myconio</persName>, <placeName>Basileiensis</placeName> ecclesiae ministro, fratri charissimo.</s>
				</p>
			</div>
		</body>
	</text>
</TEI>
