<TEI xmlns="http://www.tei-c.org/ns/1.0" xml:id="file10191" type="Brief" source="HBBW" n="160">
	<teiHeader xml:lang="de">
		<fileDesc>
			<titleStmt>
				<title subtype="file">Petrus Dasypodius (Hasenfratz) / Frauenfeld AN Heinrich Bullinger, 13. Dezember 1532</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Salutem et conscientię pacem per Christum.</s>
				</p>
				<p>
					<s n="2" xml:lang="la" type="auto">Cum nuper ad colloquium me pręfectus<note xml:id="fn1" type="footnote" n="1">Landvogt im <placeName>Thurgau</placeName> war zu jener Zeit <persName>Hans Edlibach</persName>, s. oben <ref target="file10147">[Nr. 117]</ref> S. 170, Anm. 3.</note> admisisset, accidit, ut dum ultro citroque<note xml:id="fn2" type="footnote" n="2">Vgl. Adagia, 1,3,84 (<bibl>LB</bibl> II 142 F-143 A); <bibl>Otto</bibl> 354, Nr. 1814.</note> familiarius quędam inter nos iactarentur, in tui quoque mentionem inciderimus.</s>
					<s n="3" xml:lang="la" type="auto">Ibi post multa dixit ille congressum tuum non mediocriter se iam pridem expetivisse, sed nescio quo genio deterritum fuisse hactenus.</s>
					<s n="4" xml:lang="la" type="auto">Tum ego: «Atqui nihil est, quod te prohiberi a Bullingeri colloquio debeat amplius, si cupis.</s>
					<s n="5" xml:lang="la" type="auto">Facilem et paratum quovis cum loco tum tempore scio illum se tibi prębiturum esse».</s>
					<s n="6" xml:lang="la" type="auto">- «Non dubito», inquit, «sed nolo impudenter illi me ingerere, si desit iusta occasio».</s>
					<s n="7" xml:lang="la" type="auto">- Quod cum ille serio prę se ferret, non abs re facturum esse putavi me, si te huius rei submonerem clanculum, ita ut quam primum audires illum Tiguri esse, non expectando illius occasionem, quam forsan observat, quemadmodum lunam Accessęus<note xml:id="fn3" type="footnote" n="3">Die Redensart gilt Zauderern, die immer glauben, die günstigste Gelegenheit abwarten zu müssen, s. <bibl>Adagia</bibl>, 1,5,85 (<bibl>LB</bibl> II 214 D).</note> ille, qui locum fecit adagio, prior hominem compellares atque quomodocumque iniecto sermone de singulis paulatim rebus ad negotium evangelicum pertinentibus exacte cum illo colloquereris, constanter tamen interim dissimulando me instigatore hoc fieri.</s>
					<s n="8" xml:lang="la" type="auto">Protinus ille, qua est facilitate dicam an imprudentia nescio, sese tibi aperiet.</s>
				</p>
				<p>
					<s n="9" xml:lang="la" type="auto">Hęc in pręsentia ad te pro nostra veteri consuetudine, qua mihi quidvis erga te licere puto, scribere placuit.</s>
					<s n="10" xml:lang="la" type="auto">Quod superest, facile tabellio<note xml:id="fn4" type="footnote" n="4">Unbekannt.</note> referet, a quo etiam causam audies, cur literas tuas<note xml:id="fn5" type="footnote" n="5">Nicht erhalten.</note> pręfecto reddi noluerimus<note xml:id="fn6" type="footnote" n="6">Die Zusammenhänge sind nicht bekannt.</note>.</s>
				</p>
				<p>
					<s n="11" xml:lang="la" type="auto"><pb type="edition" next="282"/>Vale, ac nos, ut hactenus fecisti, amice semper complectere.</s>
				</p>
				<p>
					<s n="12" xml:lang="la" type="auto">Frowenfeldię, idibus decembris anno 1532.</s>
				</p>
				<p>
					<s n="13" xml:lang="la" type="auto"><persName>Petrus Dasypodius</persName> tuus.</s>
				</p>
				<p>
					<note type="address">[Adresse auf der Rückseite:]</note>
					<s n="14" xml:lang="la" type="auto">Domino Henrico Bullingero, vigilantissimo Tigurinorum ecclesiastę, amico suo non vulgari.</s>
				</p>
			</div>
		</body>
	</text>
</TEI>
