<TEI xmlns="http://www.tei-c.org/ns/1.0" xml:id="file11213" type="Brief" source="HBBW" n="1170">
	<teiHeader xml:lang="de">
		<fileDesc>
			<titleStmt>
				<title subtype="file">Beat (Batt) Gering (Gerung) / Basel AN Heinrich Bullinger, 8. September 1538</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratia et pax.</s>
				</p>
				<p>
					<s n="2" xml:lang="la" type="auto">Haudquaquam, vir doctissime, videtur recte sentire Athenęus ille, qui paręmiam istam: „Non sunt amici, amici qui degunt procul“ omnium inhumanissimam esse adserit<note xml:id="fn1" type="footnote" n="1"><persName>Athenaios</persName>, Deipnosophistai, 4, 187; Adagia, 2, 3, 86 (<bibl>LB</bibl> II 517).</note>, quasi scilicet absentium amicorum memoriam e cordis humani tabella expungere soleat, quum non adagium ipsum hominibus occasionem inhumaniter agendi prębuerit, sed inhumana quorundam levium amiculorum oblivio et locum et usum invenerit proverbio.</s>
					<s n="3" xml:lang="la" type="auto">Redduntur etenim quidam tepidi amatores adeo statim torpidi ac fere etiam lethargici, ut, amici ubi primum ex oculis illorum longiore paululum loci intervallo fuerint semoti, oblivia in eorum animis subrepant etiam repentina, non aliter atque prioris vitę pręteritarumque rerum inmemores fieri adserunt eos, ex Lethęo qui biberunt amne.</s>
					<s n="4" xml:lang="la" type="auto">Talem itaque internecinam meę notitię excidionem in<pb type="edition" next="212"/> mente tua factam quum timuerim, propterea quod audiveram ultro citroque et salutationes et epistolas mitti et tamen nullam penitus fieri mentionem <persName>Beati</persName>, licet nunc non amici charissimi, tamen olim commilitonis tui fidelissimi ac laboriosissimi, non potui temperare mihi, quin istis meis literis novum mei memoraculum suppeditarem ac suppeditatam excitarem, ne diutius inani spe flagrando et pręstolatione frustranea anhelando nihil aliud facerem quam hi, qui hyperberetęos et admodum serotinos<note xml:id="fn3" type="footnote" n="3"><bibl>Adagia</bibl>, 2, 10, 61 (<bibl>LB</bibl> II 698).</note> expectant fructus, siquidem non tam molestus tamque importunus fuissem, ut te scribendo sic praevertissem, si meum nomen nondum ex amicorum tuorum albo deletum autumassem.</s>
					<s n="5" xml:lang="la" type="auto">Nolo hic (ut multi otiosissimi laboratores prętendere consueverunt) negotia tam ardua prętexere, quasi vel mihi non tantillum otii super<pb type="scan" next="33v."/> fuerit, quo scribere potuerim ego, aut tu amicorum literas legere vix queas.</s>
					<s n="6" xml:lang="la" type="auto">Ambobus enim vacat utrunque agere, si id modo voluerimus.</s>
					<s n="7" xml:lang="la" type="auto">Prior itaque quum non solum te pręveniam, sed procaciter provocem, adprime rogo, ut id boni consulas et respondeas ac mihi instructionem sive informationem ministres, quo modo vestrę synodo reconciliari queam<note xml:id="fn4" type="footnote" n="4">Zu <persName>Gerings</persName> Amtsenthebung in Zürich im Frühjahr 1538 s. oben <ref target="file11160">Nr. 1117</ref>, Anm. 1.</note>.</s>
					<s n="8" xml:lang="la" type="auto">Vix enim mihi res ulla magis dolet, quam quod excludor a presbyterorum congregatione.</s>
				</p>
				<p>
					<s n="9" xml:lang="la" type="auto">Sed frugiferum mihi fortassis est, ut veluti excommunicatus inter sordes delitescam ad tempus ibique cum labore mihi utcunque victum parem, quo spiritus meus salvus fiat in die domini, ut ergo non pereat iste sicuti corpus, adeoque totus homo meus externus cum universis rebus temporaneis ferme interiere.</s>
					<s n="10" xml:lang="la" type="auto">Tu pro christiana charitate quantum poteris satagere iuvando et auxiliando in negotiis istis perquam difficillimis summopere rogo velis ac digneris; id ubi feceris, et Christum pastorem nostrum imitaberis et <persName>Beato</persName> rem gratissimam exhibebis.</s>
				</p>
				<p>
					<s n="11" xml:lang="la" type="auto">Vale, et mei semper sis memor.</s>
					<s n="12" xml:lang="la" type="auto">Saluta, quęso, meo nomine fratrem tuum<note xml:id="fn5" type="footnote" n="5"><persName>Johannes Bullinger</persName>.</note>, charissimum meum socium ac compatrem, matrem tuam<note xml:id="fn6" type="footnote" n="6"><persName>Anna, geb. Wiederkehr</persName>.</note> et uxorem<note xml:id="fn7" type="footnote" n="7"><persName>Anna, geb. Adlischwyler</persName>.</note> cum omnibus tibi charis.</s>
				</p>
				<p>
					<s n="13" xml:lang="la" type="auto"><placeName>Basileę</placeName>, ex officina Hervagiana, 8. septembris anno 1538.</s>
					<s n="14" xml:lang="la" type="auto"><persName>Beatus Gerungius</persName> tibi deditissimus.</s>
				</p>
				<p>
					<note type="address">[Adresse auf fol. 33a v. (neu: 46v.):]</note>
					<s n="15" xml:lang="la" type="auto">Viro doctissimo et celeberrimo d. Heinricho Bullingero, Tigurino ecclesiastę, fratri suo charissimo.</s>
				</p>
			</div>
		</body>
	</text>
</TEI>
