<TEI xmlns="http://www.tei-c.org/ns/1.0" xml:id="file12217" type="Brief" source="HBBW" n="2170">
	<teiHeader xml:lang="de">
		<fileDesc>
			<titleStmt>
				<title subtype="file">Heinrich Bullinger / Zürich AN Johannes Stumpf, 2. Juni 1545</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="de">
		<body>
			<div xml:id="div1" corresp="regest1">
				<p>
					<s n="1" xml:lang="de" type="auto">Gnad und frid von gott durch unsern herren Christum sye mitt üch, etc.</s>
				</p>
				<p>
					<s n="2" xml:lang="de" type="auto">Die brieff, so ir mir widerumb zuͦgeschickt sampt uwerm schriben,<note xml:id="fn1" type="footnote" n="1">Nicht erhalten.</note> hab ich empfangen und verstanden sins inhallts.</s>
					<s n="3" xml:lang="de" type="auto">Und gefallt mir üwer fürnemmen und radtschlag vast wol<note xml:id="fn2" type="footnote" n="2">vast wol: sehr gut. <persName>Stumpfs</persName> Vorhaben, <persName>Vadian</persName> in St. Gallen zu besuchen, um sich mit diesem über ihre jeweiligen historischen Arbeiten auszutauschen; s. unten <ref target="file12219">Nr. 2172</ref>.</note>.</s>
					<s n="4" xml:lang="de" type="auto">Farend nun fürderlich für und vollendent üwern anschlag; thuͦnd ouch dasselb so heymlich, alls ir immer moͤgend, damitt der münchenfasel nüt mercke, etc.</s>
					<s n="5" xml:lang="de" type="auto">Und alls ich an <persName ref="p5295">Froschowern</persName><pb type="edition" next="347"/> zerung halb warb, was er nun gar guͦtwillig.</s>
					<s n="6" xml:lang="de" type="auto">Sagt: „Ich acht, die sach verziehe sich in<note xml:id="fn7" type="footnote" n="7">verziehe sich in: dauert etwa.</note> 6 tag; da wil ich gern 2 kronen gaͤben“, etc.</s>
					<s n="7" xml:lang="de" type="auto">Acht wol, ir habinds talyme.</s>
					<s n="8" xml:lang="de" type="auto">Das 4. buͦch - <foreign xml:lang="la"><placeName>Helvetiam</placeName> antiquam<note xml:id="fn9" type="footnote" n="9">"Das vierdt Buch von altem Helvetia in gemein" der "Eidgenössischen Chronik" von <persName>Stumpf</persName> (s. oben Nr. 2154, Anm. 3).</note></foreign> - hab ich überloffen, und gefallt mir uß der massen wol.</s>
					<s n="9" xml:lang="de" type="auto">Gott hab lob, der üch die gnad und vilfaltigs erfaren gaͤben hat.</s>
					<s n="10" xml:lang="de" type="auto">Ich wil gar nitt glouben, das herr d. <persName>Vadian</persName> mee hab, onet<note xml:id="fn11" type="footnote" n="11">außer.</note> vilicht von allten kloͤstern Germaniae; da moͤchte er das selb stellen und zuͦ dem üwern thuͦn, etc.</s>
					<s n="11" xml:lang="de" type="auto">Doch werdent ir der sachen wol eins.</s>
					<s n="12" xml:lang="de" type="auto">Was ich vermeint in dem 4. buͦch gaͤgen üch ze melden, habend ir hieby gelegt<note xml:id="fn13" type="footnote" n="13">Die Beilage fehlt.</note>; da thuͦnd aber, wie ir meinend gschickt, nutz und guͦt sin.</s>
				</p>
				<p>
					<s n="13" xml:lang="de" type="auto">Wyter, lieber herr und bruͦder, bin ich gar willig, üch und den üwern ze dienen.</s>
					<s n="14" xml:lang="de" type="auto">Dorumb hab ich diß fürgschrifft<note xml:id="fn14" type="footnote" n="14">Empfehlungsschreiben (oben <ref target="file12216">Nr. 2169</ref>).</note> für üwern son<note xml:id="fn15" type="footnote" n="15"><persName>Johann Rudolf Stumpf</persName>; s. oben <ref target="file12216">Nr. 2169</ref>, Anm.2.</note> gethan an m. Ambrosium Blaurerum.</s>
					<s n="15" xml:lang="de" type="auto">Der wirt sy dem schuͦlmeister<note xml:id="fn16" type="footnote" n="16"><persName>Matthias Schenk</persName>.</note> zeigen und früntlich mitt imm handlen und ungezwyfflet imm üwern knaben befolhen haben.</s>
				</p>
				<p>
					<s n="16" xml:lang="de" type="auto">Jetzund hab ich nut wyters, dann gruͤssend mir und miner hußfrowen<note xml:id="fn17" type="footnote" n="17"><persName>Anna, geb. Adlischwyler</persName>.</note> üwer liebe eeren hußfrowen<note xml:id="fn18" type="footnote" n="18"><persName>Regula, geb. Brennwald</persName>.</note>.</s>
					<s n="17" xml:lang="de" type="auto">Gott beware üch trüwlich.</s>
				</p>
				<p>
					<s n="18" xml:lang="de" type="auto">Mich belangt nach dem 5. und 6. buͦch übel<note xml:id="fn19" type="footnote" n="19">Mich belangt ... übel: Ich erwarte ungeduldig. - Das 5. Buch war der Ostschweiz (dem "Thrgow"), das 6. dem "Zürichgow" und den alten Tigurinern gewidmet.</note>.</s>
					<s n="19" xml:lang="de" type="auto">So hab ich üch ein klein, allt gschriben chronicklin<note xml:id="fn20" type="footnote" n="20">Die Chronik konnte nicht ermittelt werden.</note> gaͤben.</s>
					<s n="20" xml:lang="de" type="auto">Hoͤrt h. Oßwalden Saͤgisser<note xml:id="fn22" type="footnote" n="22"><persName>Oswald Sägisser (Segesser)</persName>, gest. 1564. Johanniter in <placeName>Küsnacht</placeName>, 1528 Diakon daselbst, versah bis 1550 auch <placeName>Erlenbach</placeName> und <placeName>Herrliberg</placeName> <hi>(Pfarrerbuch</hi> 493).</note>.</s>
					<s n="21" xml:lang="de" type="auto">Die schickend mir fürderlich, dann er hoͤuscht sy mir<note xml:id="fn24" type="footnote" n="24">höuscht sy mir: fordert sie von mir.</note> taͤglich.</s>
				</p>
				<p>
					<s n="22" xml:lang="de" type="auto">Datum Zuͤrych, 2. iunii 45.</s>
				</p>
				<p>
					<s n="23" xml:lang="de" type="auto">H. Bullinger, der uwer.</s>
				</p>
				<p>
					<note type="address">[Adresse auf der Rückseite:]</note>
					<s n="24" xml:lang="de" type="auto">Sinem fürgeliepten herren und bruͦder h. Johansen Stumppffen, pfarherren zuͦ Stammen<note xml:id="fn25" type="footnote" n="25"><placeName>Stammheim</placeName> (Kt. Zürich).</note>.</s>
				</p>
			</div>
		</body>
	</text>
</TEI>
