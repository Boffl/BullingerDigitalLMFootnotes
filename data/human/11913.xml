<TEI xmlns="http://www.tei-c.org/ns/1.0" xml:id="file11913" type="Brief" source="BBW-II" n="1066">
	<teiHeader xml:lang="de">
		<fileDesc>
			<titleStmt>
				<title subtype="file">[Ambrosius Blarer (Blaurer)] / [Konstanz] an Heinrich Bullinger, [kurz vor oder am 13. März 1544]</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="de">
		<body>
			<div xml:id="div1" corresp="regest1">
				<p>
					<s n="1" xml:lang="de" type="manual">Ausß <placeName ref="l1976" cert="high">Augspurg</placeName>: Kai(serliche) m(ajesta)t hat den stenden furhalten lassen, das sy genaigt seye, ze handlen helffen in der religionsach, in des camergrichts reformierung, in dem Turkenzug, in der myntzordnung, ouch in dem Brunschwigeschen handel und landsfryden.</s>
					<s n="2" xml:lang="de" type="manual">Diewyl aber der Frantzoß byßanher im weg seye gelegen, das ir majestat zů kainer diser Sachen stattlichen ussrichtung kommen mögen, ouch noch nichts fruchtbarlich möge wider den Turcken und sonst furgenomen werden, diser find seye dann vor abgestellt, gebe ir majestat sölichs den stenden zů bedencken, wie man sich in die Sachen schicken möge, mitt langer erzelung und verunglympfung des Frantzosen vor allen stenden.</s>
					<s n="3" xml:lang="de" type="manual">Allso hat ir m(ajesta)t den stenden 14 tag geben, sich darinn ze deliberieren, und ist ir m(ajesta)t mittler zyt gen <placeName ref="l210" cert="high">Haidelberg</placeName> ze jagen verritten.</s>
					<s n="4" xml:lang="de" type="manual">Ouch hat ir m(ajesta)t ain kirchle zů Spyr, darinn der landtgrauff hat predigen lassen, verschlagen lassen, das nieman mehr hinin kan kommen.</s>
					<s n="5" xml:lang="de" type="manual">So hat der landtgrauff neben dem hertzog von Brunschwig nitt sytzen wellen, und hat kai(serlich) m(ajesta)t den hertzog ab dem Hundsrucken zwischen sy gesetzt.</s>
					<s n="6" xml:lang="de" type="manual">Es sicht im alles glich, ist auff vorigen richstegen nichts aussgericht, das auff disem minder dann nichts usgericht werde, dann das man vyl gelt understen wirt von den stenden, sonderlich den stetten, ze schniden.</s>
					<s n="7" xml:lang="la" type="auto">Hęc ille.</s>
				</p>
			</div>
		</body>
	</text>
</TEI>
