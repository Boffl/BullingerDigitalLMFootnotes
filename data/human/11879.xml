<TEI xmlns="http://www.tei-c.org/ns/1.0" xml:id="file11879" type="Brief" source="GR" n="45">
	<teiHeader xml:lang="de">
		<fileDesc>
			<titleStmt>
				<title subtype="file">Johannes Comander / Chur AN Heinrich Bullinger, 1. Januar 1544</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratiam et pacem a Domino.</s>
					<s n="2" xml:lang="la" type="auto">Ex nundinis nostris Martinianis literas ad te dederam, doctissime Bullingere, maxime hac caussa, ut tuas reciperem.</s>
					<s n="3" xml:lang="la" type="auto">Sed illa spe frustratus sum; vel literae meae non sunt redditae, vel negotia tua plurima non permittunt, ut omnibus satisfacias, qui te literis suis interpellant.</s>
					<s n="4" xml:lang="la" type="auto">At nunc tabellarios nactus tam ydoneos, consulem nostre civitatis et Tscharnerum iuniorem Bernam petentes, abstinere non potui, quin literis meis negotium tibi facerem.</s>
					<s n="5" xml:lang="la" type="auto">Nam hii duo precipui sunt apud nos, qui evangelio adsunt et favent, et quamvis ultro currentibus non sit addendum calcar, tamen exhortari per te alacriores reddet.</s>
					<s n="6" xml:lang="la" type="auto">Nam apud nos non omnia sarta tecta sunt, que ad evangelii gloriam spectant: in corrigendo scelera sunt segnes, episcopo nimis familiares, catabaptistas non cavent, sed alunt potius.</s>
					<s n="7" xml:lang="la" type="auto">Exhortatio tua de his plurimum posset apud illos et prodesset, tamen dissimulando, quod per me scripta, sed tanquam aliunde accepta.</s>
					<s n="8" xml:lang="la" type="auto">Caeterum de rebus Germanicis et Caesareanis per te certior fieri cupio.</s>
					<s n="9" xml:lang="la" type="auto"><persName>Caesarem</persName> evangelii hostem esse non dubito, imo acerrimum.</s>
					<s n="10" xml:lang="la" type="auto">Pontificis est totus; cum nactus fuerit ansam sive gladii manubrium apprehenderit, saeviet nimirum.</s>
					<s n="11" xml:lang="la" type="auto">Attamen dominus noster Iesus Christus omnia in manu sua habet; is te nobis conservare dignetur superstitem in multa tempora.</s>
					<s n="12" xml:lang="la" type="auto">Ex Rhetiae Curia, kalendis Ianuarii, anno salutis nostrae 1544.</s>
					<s n="13" xml:lang="la" type="auto">Tuus Ioannes Comander.</s>
				</p>
				<p>
					<s n="14" xml:lang="la" type="auto">Pietate et dotrina clarissimo viro magistro Heinricho Bullingero, Tigurinae urbis ecclesiae antistiti vigilantissimo, domino suo et fratri cum primis observando.</s>
				</p>
			</div>
		</body>
	</text>
</TEI>
