<TEI xmlns="http://www.tei-c.org/ns/1.0" xml:id="file12640" type="Brief" source="TUSTEP" n="2593">
	<teiHeader xml:lang="de">
		<fileDesc>
			<titleStmt>
				<title subtype="file">Johannes Comander / Chur AN Heinrich Bullinger, 20. September 1546</title>
			</titleStmt>
			<publicationStmt>
				<authority>Universität Zürich</authority>
				</publicationStmt>
			<sourceDesc>
				<bibl type="scan">Zürich StA</bibl>
				</sourceDesc>
		</fileDesc>
		</teiHeader>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">Gratiam et pacem a domino.</s>
					<s n="2" xml:lang="la" type="auto">Ab omnibus, qui a vobis ad nos veniunt, male audimus et improperatur ingratitudo nostra et oblivio offitiorum in nos collatorum, eo quod comitia civitatum evangelium colentium neglexerimus.</s>
					<s n="3" xml:lang="la" type="auto">De qua re pridem rationem dedimus; nam eo devenerat, ut mitteretur, si nos <placeName>Curienses</placeName> voluissemus, sed omnino idem ille, qui Badenam destinatus fuerat, et non alius.</s>
					<s n="4" xml:lang="la" type="auto">Videbatur itaque nostro magistratui satius esse nullum mittere quam cacum illum et hypocritam et pietatis inimicum pessimum.</s>
					<s n="5" xml:lang="la" type="auto">Tu igitur, charissime frater, quantum poteris, excusare et placare digneris.</s>
				</p>
			</div>
			<div xml:id="div2" corresp="regest2">
				<p>
					<s n="6" xml:lang="la" type="auto">Aliud: Quidam conscientia sua multum gravatus ad me consilium petens venit.</s>
					<s n="7" xml:lang="la" type="auto">Casus talis est: Vir uxorem duxit virginem quandam, cuius sororem dudum antea carnaliter cognoverat clam omnibus; sed sanctissime affirmat se nescivisse divina lege cautum, ne cum tali matrimonium contraheretur.</s>
					<s n="8" xml:lang="la" type="auto">Nunc in conscientia graviter affligitur; timet retinere illam, quae coram deo legitima uxor non sit nec esse possit; sed illam repudiare vel quoquo modo dimittere nisi cum maximo offendiculo et periculo posse.</s>
					<s n="9" xml:lang="la" type="auto">Nam utrumque illi molestissimum et difficillimum fore agnoscit: Retinere contra conscientiam vel a se mittere cum gravissimo scandalo.</s>
					<s n="10" xml:lang="la" type="auto">Ego in hac re diffinire non ausus fui.</s>
					<s n="11" xml:lang="la" type="auto">Peto igitur et rogo, ut utrique consulas, et maxime vellet, ut conscientia quietior reddita, scandalum vitaretur uxorque illa cum illo maneat.</s>
				</p>
			</div>
			<div xml:id="div3" corresp="regest3">
				<p>
					<s n="12" xml:lang="la" type="auto">Caeaterum ex Italia nihil audimus, nisi quod milites plurimos ad caesarem miserunt.</s>
					<s n="13" xml:lang="la" type="auto">Insubria maximo tributo gravatur 300000 scutis.</s>
					<s n="14" xml:lang="la" type="auto">Bellum atrocissimum audimus.</s>
					<s n="15" xml:lang="la" type="auto">Deus optimus maximus sua misericordia vere pietati succurrat, precor.</s>
				</p>
				<p>
					<s n="16" xml:lang="la" type="auto">Vale.</s>
					<s n="17" xml:lang="la" type="auto">Ex Rhetiae <placeName>Curia</placeName>, 20. septembris 46.</s>
				</p>
			</div>
			<div xml:id="div4" corresp="regest4">
				<p>
					<s n="18" xml:lang="la" type="auto">Quę apud vos habentur nova, scire cupimus.</s>
				</p>
			</div>
			<div xml:id="div5" corresp="regest5">
				<p>
					<s n="19" xml:lang="la" type="auto">Salutem nostro nomine dicas fratribus omnibus.</s>
					<s n="20" xml:lang="la" type="auto">Salutant te Ioannes Blasius et Heimius<note xml:id="fn4" type="footnote" n="4"><persName>Luzi Heim</persName>.</note>, consul noster.</s>
				</p>
				<p>
					<s n="21" xml:lang="la" type="auto">Tuus ex animo <persName ref="p4564">Ioannes Comander</persName>.</s>
				</p>
				<p>
					<note type="address">[Adresse auf der Rückseite:]</note>
					<s n="22" xml:lang="la" type="auto">Clarissimo viro magistro Heinricho Bullingero, Tigurinae urbis antistiti vigilantissimo, domino suo et amico colendissimo.</s>
				</p>
			</div>
		</body>
	</text>
</TEI>
